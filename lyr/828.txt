Boldog, kinek a béke minden vágya,
 Aki nyugalmát csak tetőled várja,
 Ki védő szárnyad árnyában pihen,
 Világteremtő, áldott Istenem!

Boldog, kit tiszta szeretet vezérel,
 Miként a vándort csillag fénye éjjel,
 Ki minden sértést, bántalmat feled,
 S ellenségnek is nyújt mentő kezet.

Boldog, kit nem kínoznak földi vágyak,
 Akinek lelke sóvárog utánad,
 És hite mindig tereád tekint,
 Boldog, ki él szent tetszésed szerint.

Boldog, ki tud tűrni minden fájdalmat,
 Akinek szíve tiszta, mint a harmat,
 Ajkán nem támad vádoló panasz,
 Kegyelmed néki enyhítő vigasz.

Ó, add, Atyám, míg itt a földön élek,
 Teljes szívemből szolgáljak tenéked!
 És verőfényben vagy kereszt alatt,
 Keressem nálad boldogságomat!