Ó, mi szent Atyánk, irgalmas és kegyes,
 Isten szent Fia, Urunk Jézus Krisztus,
 Ó, vigasztaló, éltető Szentlélek,
 Egy örök Isten!

Ó, Szentháromság, nagy és erős egység,
 Igaz Istenség, mérhetetlen jóság,
 Angyalok fénye, árva népnek vigasz:
 Világ reménye!

Amit alkottál, mind tenéked szolgál,
 Sok teremtményed megdicsőít téged,
 Mi is tenéked dicséretet zengünk:
 Hallgass meg, kérünk!

Dicsőség néked, mindenható Isten,
 Három személyben egylényegű fölség,
 Tisztelet, áldás, himnusz illet téged,
 Most és örökké.