A menny Urának tisztelet, / Dicsőség, hála zengjen,
 Mert nagy kegyelme véd, vezet, / Óv ártó vészek ellen!
 Ő minket irgalmába vett, / Elnémul harc és gyűlölet:
 Ő ád minékünk békét.

Megváltónk, Isten szent Fia, / Úr Jézus, hála néked,
 Hogy értünk, elveszettekért / Hullattad drága véred.
 Isten Báránya, hű Urunk, / Fogadd el kérő sóhajunk:
 Te légy irgalmas hozzánk!

Szentlélek, légy Vigasztalónk, / Ha Sátán kísért, támad!
 Te őrizd, védelmezd, te óvd / A drágán szerzett nyájat!
 Megváltónk értünk szenvedett, / Legyőzni bajt, ínségeket:
 Te adj erőt minékünk!