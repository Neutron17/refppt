Szentlélek, jövel, Szívünk töltsd ma el,
 Szent erőddel, vigaszoddal Légy hozzánk közel!

Jöjj, pünkösdi láng, Nyisd meg szívünk, szánk,
 Hogy a bűntől megtisztulva Szálljon fel imánk!

Adj bátor hitet, Zengő éneket,
 Mely sok bűnöst megtérésre, Üdvre elvezet.

Szenteld meg szívünk, Hogy eggyé legyünk,
 Hogy Jézusról vallást tenni Mindig kész legyünk.

Ha eljő az est, Ránk fátylat ereszt,
 Boldog szívvel zengje ajkunk: Győzött a kereszt!