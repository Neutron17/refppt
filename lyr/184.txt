Mindenek meghallják és jól megtanulják,
 Kik segedelmüket nem Istentől várják:
 Nincsen Isten nélkül segítség és üdvösség.

Ha nem az Úr Isten építi a házat,
 Ahány építője, mind hiába fárad.
 Nincsen Isten nélkül segítség és üdvösség.

Hogyha a városnak avagy háznak népét
 Nem az Isten őrzi, hidd el annak vesztét.
 Nincsen Isten nélkül segítség és üdvösség.

Csak hiába lészen reggel felkeléstek
 Néktek, kik erősen Istenben nem hisztek:
 Nincsen Isten nélkül segítség és üdvösség.

Ekképpen történik mindnyájan tinektek,
 Munkával, bánattal kenyeret kik esztek:
 Nincsen Isten nélkül segítség és üdvösség.

Nagy könnyen az Isten mindent ád azoknak,
 Kik csak benne bíznak s hozzá fohászkodnak:
 Nincsen Isten nélkül segítség és üdvösség.

Mint a sebes nyilak az erős kezében,
 Erősek a hívek Isten kegyelmében:
 Nincsen Isten nélkül segítség és üdvösség.

Boldog, aki lelkét hittel erősíti,
 Minden ellenségét bizonnyal meggyőzi:
 Nincsen Isten nélkül segítség és üdvösség.