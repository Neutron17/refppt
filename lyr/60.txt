Minket, Úr Isten, elhagyál,
 És reánk megharagudtál,
 Tőled széjjel eloszlatánk,
 Térj kegyesen ismét hozzánk!
 Mind e földet megindítád,
 Nagy hatalmaddal megrontád,
 Fordítsd meg az ő nagy romlását,
 Mert romlásában meg nem állhat.

Népedet keményen tartád,
 És igen megsanyargatád;
 Minket mintegy csípős borral,
 Itatál keserű búval.
 De akik tégedet félnek,
 A zászlót adád nékiek,
 Hogy fölemeljék igazságban,
 Bízván a te szent oltalmadban.

Légy minékünk segítségül,
 Őrizz meg ellenséginktől,
 Mert az emberi segítség
 Hiábavaló reménység.
 Az Isten által minekünk
 Lészen erős győzedelmünk,
 És megszabadít ő bennünket,
 Megtapodja ellenségünket.