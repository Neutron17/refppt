Felnézek rád, csodás kereszt, / Hol szenvedett, s meghalt az Úr,
 Ott kárnak vallom kincsemet, / És büszkeségem porba hull.

Az ég és föld itt összeér, / A menny kitárja bánatát.
 Ó, nézd a megtört szenvedőt, / Rá kíntövis fon glóriát!

Szívem dicsér, mert üdvömért / A Krisztus meghalt ott a fán.
 Sok szégyent, bűnt és szenvedélyt / Otthagytam már a Golgotán.

Mit adhatnék kegyelmedért? / A földi kincs itt mit se ér.
 E végtelen szeretetért / A teljes életem tiéd!