Éltem minden dolgában / Az Istent kérem bátran:
 Tanácsadóm legyen!
 Az ő szavára várok, / És tetszésében járok,
 Hogy áldását is elvegyem.

Tervezzem bárhogy sorsom, / És fáradozzam folyton,
 Jövőm mégsem tudom.
 A tervek felborulnak, / S hogy mit hoz rám a holnap,
 Ma én azt még nem láthatom.

Ami velem történik, / Az ő tervébe illik,
 S tudom, javamra van.
 Igéjébe fogódzom, / Rábízom minden gondom,
 És szívem már nem nyugtalan.

Indulatom, ha lázad, / Őtőle jön bocsánat,
 Türelme hozzám nagy.
 Bár gyakran elfelejtem, / Ő nem felejt el engem,
 Ő szüntelen velem marad.

Övé vagyok egészen, / Ki megteremtett engem,
 S mindeddig hordozott.
 Ő életemnek Atyja, / Ki értem Jézust adta.
 Hű Uramhoz hű maradok.