Hálát adunk néked, mennyei Atyánk,
 Ki mindenkor kegyesen vigyázol ránk.

Ím, az elmúlt éjjel is megnyugtattál,
 E napra jó kedvedből virrasztottál.

Áldj meg, kérünk, e napon is bennünket,
 Védelmezd kártól lelkünket, testünket.

Segíts ma is meg minden munkáinkban,
 Részeltess lelki, testi áldásidban.

Oltalmazz meg minden bűnbeeséstől,
 Téged félhessünk, tisztelhessünk szentül.

Erősíts, nevelj naponként a hitben,
 Tarts meg végig atyai szerelmedben.

Hogy Fiaddal s Lelkeddel egyetemben
 Néked víg szívvel szolgálhassunk! Ámen.