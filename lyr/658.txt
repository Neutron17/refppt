Jézus Krisztus, szép fényes hajnal, / Ki feltámadsz új világgal,
 És megáldasz minden jókkal:

Te vagy nékünk egy reménységünk, / Isten előtt közbenjárónk,
 Szép koronánk, ékességünk.

Világosítsd a mi szívünket: / Ismerhessünk meg tégedet;
 Tanulhassuk szent igédet.

Az ördögnek csalárdságától, / Lelki-testi nyavalyától,
 Őrizz hamis tudománytól,

Az Atyával és Szentlélekkel, / Hogy tégedet tiszta szívvel
 Mindörökké áldjunk! Ámen.