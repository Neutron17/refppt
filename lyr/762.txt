Uram, tied vagyok én, / Magadnak alkottál,
 A világnak kezdetén / Már kiválasztottál.

Ma is rólad neveznek / Engem keresztyénnek,
 Dicsőségét nevednek / Hirdetem, míg élek.

Uram, tied vagyok én, / Oltalmad takargat,
 A Mindenható ölén / Találtam nyugalmat.

Te viselted gondomat, / Míg felnövekedtem,
 Reád bízom magamat / Egész életemben.

Uram, tied vagyok én, / Tőled hitet kaptam,
 Hogy a próbák tengerén / Hozzád ragaszkodjam.

Ördög, halál, bűn, világ / Mind ellenem támad:
 Szívem tehozzád kiált, / S békére lel nálad.

Uram, tied vagyok én / Életben-halálban,
 Az öröklét küszöbén / Átlépek majd bátran.

Add, Uram, hogy testemtől / Lelkem könnyen váljon,
 Mikor a kürt megzendül, / Kegyelmet találjon.