Csak vezess, Uram, végig, és fogd kezem,
 Míg boldogan a célhoz elérkezem,
 Mert nélküled az én erőm oly kevés,
 De hol te jársz előttem, nincs rettegés.

Szent irgalmaddal szívemet födjed bé,
 Tedd örömben és bánatban csöndessé,
 Hogy hadd pihenjen lábadnál gyermeked,
 Ki szemlehunyva téged híven követ.

Ha gyarlóságom meg nem is érzené:
 A vak homályból te mutatsz ég felé;
 Csak vezess, Uram, végig, és fogd kezem,
 Míg boldogan a célhoz elérkezem.