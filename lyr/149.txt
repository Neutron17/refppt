Az Úrnak, no, énekeljetek, / Új éneket szent felségének! / A szentek gyülekezetében / Dicsérje Őtet minden! / Az Izráel örvendezzen / Ő teremtő Istenében, / Királyuknak örüljenek / A sionbéliek!

Az Úr nevét síppal és dobbal, / Zengjétek lanttal és kobozzal, / Légyen a hegedűk zengése / Neve dicséretére! / Mert az Isten az ő népit, / Igen szereti híveit, / A szegényeket megmenti, / Sok jókkal szereti.

Szent hívei az Úr Istennek / Nagy tisztességet tőle nyernek; / Örülnek az ő hajlékukba’, / Az Urat magasztalva. / Dicséretét az Istennek / Az ő szájukban viseljék, / És kétélű fegyver lészen / Nékiek kezükben!