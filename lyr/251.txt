Úr lesz a Jézus mindenütt,
 Míg csak a napnak fénye süt,
 Úr lesz a messze tengerig,
 Hol a hold nem fogy s nem telik.

Őneki mondjunk hő imát,
 Díszítsük azzal homlokát,
 Jó illat légyen szent neve,
 Minden napon dicsérete.

Országok, népek és nyelvek,
 Ő dicsőségét zengjétek,
 Gyermekek hangja hirdesse:
 Áldott a Jézus szent neve!

Ő királysága bő áldás,
 Nála a felszabadulás,
 Fáradtak ott megnyugszanak,
 Ínségesek megáldatnak.

Minden teremtés dicsérje,
 A Király Krisztust tisztelje;
 Angyali ének zengjen fenn,
 S mind e föld mondja rá: Ámen.