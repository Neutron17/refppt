Könyörögjünk az Istennek, / Krisztus által mi Atyánknak,
 Hogy fogadjon fiainak, / Kegyelmezzen bűneinknek.

Az ördögnek hatalmától / És bűneink fogságától,
 Mindenféle ellenségtől / Oltalmazzon, és haláltól.

Vigasztaljon Szentlelkével, / Igazgasson beszédével,
 Ne bosszantsuk bűneinkkel, / És nagy hitetlenségünkkel.

Mai napi életünkben / Ne essünk semmi vétekben,
 Nagy józanság életünkben / Legyen minden beszédünkben.

Szent angyalid őrizzenek, / És kezükkel emeljenek,
 Rontani ne engedjenek / Se embernek, se ördögnek.

Dicséret néked, Úr Isten, / Ki látsz minket kegyelmesen,
 Hallgass mostan nagy kegyesen, / Hogy könyörgünk szükséginkben.