Térj magadhoz, drága Sion, / Van még néked Istened,
 Ki Atyádként felkaroljon, / Szívét ossza meg veled!
 Azt bünteti, kit szeret, / Így próbálja hitedet.
 Sion, ezt hát jól gondold meg, / Szabj határt bús gyötrelmednek.

Hullámok ha rémítenek / Mérhetetlen víz felett,
 S a habok közt szíved remeg, / Hogy sírod is ott leled;
 Ha aludni látod őt, / Ki reményed és erőd:
 Sion, soha ne feledd el: / Ő megvívhat tengerekkel!

Bár hegy, halmok rengenének, / Miket égi kéz emelt,
 S indulása a nagy égnek / Végromlásra adna jelt:
 Ezt látva is el ne hidd, / Hogy ez a perc elveszít;
 Sion, addig meg nem dőlhetsz, / Míg oltalmad Istentől lesz!