Igazságnak napja, jöjj, / Köztünk ma is tündökölj!
 Látva rajtunk fényedet, / Sokan hozzád térjenek!
 Irgalmazz nékünk!

Ébreszd alvó népedet! / Csak álmodja, hogy szeret.
 Mutasd igaz magadat, / Közöld akaratodat!
 Irgalmazz nékünk!

Látod a sok szakadást: / Mi csak vádoljuk egymást!
 Tereld össze, jó Pásztor, / Nyájad a szétszórtságból!
 Irgalmazz nékünk!

Minden népnek nyiss kaput, / Legyen hozzád szabad út!
 Rontó, gonosz hatalom / Ne győzhessen hadadon!
 Irgalmazz nékünk!

Vezérelje sereged / Hit, remény és szeretet!
 Vetéskor bár könnyeztünk, / Gazdag termést adsz nekünk.
 Irgalmazz nékünk!

Add, hogy néped mindenütt / Mindig veled, mind együtt
 Siessen a menny felé, / Téged áldva örökké!
 Irgalmazz nékünk!