Emeld fel szíved, füled nyisd meg, / Te, keménynyakú Izráel!
 Isten parancsolatát értsd meg, / Törvényire figyelmezzél.

<i>Én vagyok Istened egyedül,</i> / Ki a szolgálatból téged
 Kihoztalak nagy ínségedből: / Ne légyenek más istenid.

<i>Ne csinálj semmi bálványképet</i> / Akárminemű dologból;
 Ne imádjad, ne tiszteld őket, / Mert nagy haragom megindul.

<i>Uradnak, Istenednek nevét / Soha ne vegyed hiába,</i>
 Mert aki nem becsüli nevét, / Megbünteti azt valóba’.

<i>Hat nap minden dolgodat tegyed, / Nyugodjál a hetediken,</i>
 Mert hogy teremte mindeneket, / E nap megnyugovék Isten.

<i>A te atyádat és anyádat / Tiszteljed,</i> szeressed híven,
 Hogy hosszú életet, sok jókat / Adjon tenéked az Isten.

Embert <i>ne ölj,</i> ne tégy vérontást, / <i>Paráznaságba ne tévedj,</i>
 <i>Ne orozz, </i>gyűlöljed a lopást, / <i>Hamis bizonyságot ne tégy.</i>

<i>Felebarátodnak ő házát / Ne kívánd,</i> se házastársát,
 Szolgáját, szolgálóleányát, / Se barmát, semmi marháját.

Uram, hatalmas a te igéd, / Még zengését is rettegjük,
 Irgalmadból velünk azt tégyed, / Hogy akaratodat tégyük.