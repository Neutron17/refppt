Sok számos esztendőket vígan megélhess,
 Napjaidat számlálni ne légyen terhes,
 Az ég harmatja szívedet újítsa,
 Áldások árja házad elborítsa.

Tenéked minden öröm holtig adassék,
 Amellett semmi bánat ne barátkozzék,
 Légyen éltednek virága mind kinyílt,
 Szíved ne szenvedjen semmi sebes nyílt.

Míglen az egek várát nyilván szemlélhesd,
 Ott aztán az életet jobbal cserélhesd,
 Az Úr a boldog életben részt adjon,
 A szentek ser’ge közükbe fogadjon.