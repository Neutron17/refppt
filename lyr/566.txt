Téged, Úr Isten, mi, keresztyének dicsérünk és áldunk,
 És Atya, Fiú, Szentléleknek vallunk.

Néked a tiszta, ártatlan és szent angyalok szolgálnak,
 Szüntelen hangos felszóval kiáltnak:

Szent, szent, szent Isten, te seregeknek vagy Ura, Istene!
 Teljes a menny s föld nagy dicsőségeddel!

Apostoloknak és prófétáknak dicső szent serege
 És mártíroknak, magasztal éneke.

Téged a földön a keresztyének szent gyülekezetje,
 Szent Atya Isten, mindenkoron dicsér.

És imádandó te szent Fiadat, az Úr Jézus Krisztust,
 És vigasztaló Szentlélek Úr Istent.

Te dicsőségnek, Úr Jézus Krisztus, vagy örök Királya,
 Atya Istennek egyetlenegy Fia.

Oltalmazzad meg veszedelemtől a te népeidet:
 Oltalmazz bűntől s lelki kártól minket.

Dicsérünk téged, mennyei Atyánk, a te szent Fiaddal
 És mindörökké Szentlélek Istennel.