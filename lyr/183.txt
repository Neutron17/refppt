Akik bíznak az Úr Istenben,
 El nem vesznek életükben:
 Megtartatnak kegyelemben.

Az Istennek szent beszédében,
 Kik maradnak törvényében,
 Hitük által üdvösségben:

Ezek lésznek nagy erősségben,
 Mint egy kőszál, keménységben:
 Megtartatnak kegyelemben.

Sokszor esnek kísértésekben,
 De ők el nem vesznek ebben:
 Megmaradnak igaz hitben.

Akik pedig hitetlenségben
 Élnek és nagy kevélységben:
 Mind elvesznek azok ebben,

De a hívek nagy békességben,
 Élnek örök dicsőségben:
 Hitük által üdvösségben.