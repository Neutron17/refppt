Hatalmas Isten! Népek közé szórva,
 <i>Tebenned bíztunk eleitől fogva!</i>
 Mikor másunk nem volt, csak könny és zsoltár,
 Otthont keresve hajlékunk Te voltál.
 Szólj, ötágú síp, zengj, magyar ének,
 Adj hálát az ég nagy Istenének.

Bibliás ősök sírja fölött állva,
 Találjon e nép végre önmagára;
 Köszönjön meg mindent a <i>védő kar</i>nak,
 S légyen testvére magyar a magyarnak!
 Szólj, ötágú síp, zengj, magyar ének,
 Adj hálát az ég nagy Istenének!

Kegyelmes Atyánk! Népek közé szórva,
 <i>Tebenned bíztunk eleitől fogva!</i>
 Add: éljünk egymásért és senki ellen,
 Bárhol a földön, de Isten-közelben!
 Szólj, ötágú síp, zengj, magyar ének,
 Adj hálát az ég nagy Istenének!