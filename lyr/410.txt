Jöjj, Isten népe, áldjuk őt, / A mindenség Urát,
 Kitárta a menny ajtaját, / Elküldte szent Fiát,
 Elküldte szent Fiát.

Jön Atyja szívéről közénk, / És gyengén, szegényen
 Ott fekszik kicsiny gyermekként / A jászolbölcsőben,
 A jászolbölcsőben.

Letette minden hatalmát, / Erőtelenné lett,
 Felvette szolga formáját, / Ki mindent teremtett,
 Ki mindent teremtett.

Mily csodálatos változás: / Az Úr szolgává lett!
 Ő alászállt, mást felemelt, / Áldd őt, Istenedet,
 Áldd őt, Istenedet!

Kitárta újra minekünk / Az Éden kapuját;
 Az út szabad, beléphetünk. / Ó, áldd az ég Urát,
 Ó, áldd az ég Urát!