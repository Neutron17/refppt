Nyugodni térünk, tenéked könyörgünk,
 És lefeküdvén, néked esedezünk.
 Légyen nyugalmas, békességes álmunk
 És ébredésünk!

Az ördögöket távoztasd el tőlünk,
 Szent angyalidat add oltalmul nékünk,
 Jó gondolkodást és kedves nyugovást
 Adj mi álmunkban.

Adjad, hogy benned békével alhassunk,
 Angyalid által megoltalmaztassunk,
 És hogyha alszunk, vagy ha ébren vagyunk,
 Csak téged áldjunk.

Hála tenéked, örök Atya Isten,
 Ki vagy mihozzánk nagy kegyelmességgel,
 Hallgass meg minket e könyörgésünkben,
 Áldj meg hitünkben.