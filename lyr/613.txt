Midőn eljön az én órám, / Hogy innét el kell mennem,
 Jézus Krisztus, jöjj, tekints rám, / És bátoríts meg engem!
 Állj mellém, Uram, Istenem, / Mert testem-lelkem, mindenem
 Hű kezedbe ajánlom.

Ha bánt a lelkiismeret, / Ha vádol tenger vétek,
 Mégse rettent meg engemet, / Mert keresztfádra nézek,
 És lelkemet megmoshatom / Szent véredben, én Jézusom.
 Te vagy az én Megváltóm!

Mivel tested tagja vagyok, / A vigaszt megtalálom:
 Tőled én el nem válhatok, / Nem szakít el halálom.
 Neked halok, ha meghalok, / És új életre virradok
 Te szent halálod árán.

Mivel, Uram, feltámadtál, / Nem elmúlás lesz végem.
 Mivel te mennybe szállottál, / Nem kell haláltól félnem.
 Ahol te vagy, oda megyek, / Hogy örökre veled legyek,
 Így útra kelek bátran.

Hozzád megyek, én Jézusom, / Bár elenyészik testem.
 Halálomban csak aluszom, / Te majd fölkeltesz engem.
 Általad, Isten szent Fia, / Megnyílik a menny ajtaja,
 És vár az örök élet.