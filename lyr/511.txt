Mind jöjjetek, örvendjetek, / Nagy vígan énekeljetek,
 Ím, kész már üdvösségetek!
 <i>Refr.</i> Halleluja, halleluja, halleluja, halleluja, / Dicsérünk, Isten szent Fia!

Meghalt, de már feltámadott. / Legyőzött bűnt és bánatot.
 Jer, néki hálát mondjatok!
 <i>Refr.</i> Halleluja… Dicsérünk, Isten szent Fia!

Megvívta már a nagy csatát, / Ki értünk adta önmagát,
 Szétzúzta poklok ajtaját.
 <i>Refr.</i> Halleluja… Dicsérünk, Isten szent Fia!

Isten Fiának zengjetek / Ujjongó hálaéneket,
 Ki ily nagy jót tett véletek!
 <i>Refr.</i> Halleluja… Dicsérünk, Isten szent Fia!

Csak téged áldjon énekünk, / Szentháromság egy Istenünk,
 A földön s mennyben légy velünk!
 <i>Refr.</i> Halleluja… Dicsérünk, Isten szent Fia!