Az Úr országol És regnál nagy jól,
 A nép megrémül, Hogy ő ott fenn ül
 A kérubokon, Ki előtt nagyon
 Félnek és rettegnek E földön mindenek.

Nagy az Úr Isten Ő erejében.
 A Sion-hegyen Minden népeken
 Vagyon hatalma, Minden őt áldja,
 Mert nagy az ő neve, És dicső szentsége.

Ez erős Úrnak Mint jó királynak
 Nem kell hamisság, Csak az igazság.
 Jó ítéletet A Jákóbbal tett,
 Kit ő igen szeret Mint választott népet.

Istent áldjátok, Magasztaljátok;
 Hajtsatok térdet Zsámolya előtt!
 Mert ő szentséges! Áron és Mózes,
 Az ő szent papjai Könyörögtek néki,

És a Sámuel Könyörgésével
 Istent keresé Nagy szükségébe’.
 És kérésükben Meghallá Isten,
 Megadá nékiek, Amit tőle kértek.

Fönn, a felhőben, Oszlop képében
 Őket vezérlé A puszta helybe’,
 Kik ő törvényét És szent igéjét
 Híven megőrizték, Frigyét kedvellették.

Meghallád, Isten, Ő kérésükben
 Hozzájuk térél, És megengedél
 Kegyességedből. De hogy bűnükből
 Ők ki nem térnének: Megbüntettetének.

Áldjátok őtet, Mint Istenünket,
 Térdet hajtsatok, És imádjátok!
 A Sion hegyén, Ő lakóhelyén,
 Dicsértetik itten, Mert szent az Úr Isten!