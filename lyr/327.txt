Hisszük: az Úr világ ura, / A mindenség hű pásztora,
 Tőle származik lét, idő, / Minket Atyánkként szeret ő.

Hisszük: Krisztus Isten Fia, / Testvérré tette Golgota,
 Szerelme kincsekkel felér, / Értünk jött, minden emberér’.

Hisszük: húsvét diadala / Egy új teremtés hajnala,
 Mind, amit hitünk lát s remél, / Csak rá mutat, róla beszél.

Hisszük: a keresztvíz a jel, / Betelhetünk Szentlélekkel.
 Az Írás tanúságot tesz: / Szent igazsága befedez.

Hisszük: az Úr embert keres, / Ki oldalán küzd örömest.
 Zálog nékünk a bor s kenyér: / Van bűnbocsánat, van remény!

Hisszük: az Úr jelül hagyott, / Bennünket eggyé alkotott,
 Hogy légyünk neki szent népe / Mind az egész föld üdvére.