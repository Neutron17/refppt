Hallgasd meg az én könyörgésem,
 Úr Isten, ne fordulj el tőlem,
 Imádságom vedd füleidbe,
 Mert nagy kínokat szenvedek,
 Szívemben igen kesergek,
 Előtted panaszlok reszketve!

Kesereg szívem nagy ínségben,
 Élek halálos félelemben,
 Teljességgel elszomorodtam;
 Rettegek, félek, gyötrődöm,
 Reszketvén szörnyen vesződöm,
 Úgy, hogy immár sokszor kívántam:

Szárnyaim, ó, ha lehetnének,
 Mint a galamb, ha repülhetnék:
 Én elrepülnék messze földre,
 Elmennék én e nép közül.
 Pusztát keresnék, ezektől
 Ahol nyugodalmam lehetne.

Mind este, reggel őt óhajtom,
 Délben is ő nevét kiáltom,
 És meghallgatja könyörgésem,
 Megtart engem békességben
 Minden ellenségim ellen,
 Kik összegyűltek énellenem.