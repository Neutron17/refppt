Emlékezzünk menny Fiáról, / Jézusunknak sok kínjáról,
 Értünk miket szenvedett.

Átvállalván bűneinket, / Ádám-hagyta szégyenünket,
 Minden gonosz tetteket.

Isten küldte bús keresztre, / Áldozatnak őt jegyezte,
 Őt, kin nem volt semmi folt.

Vérét adta vétkeinkért, / Eltékozolt életünkért
 Az, ki örök tiszta volt.

Ki ne volna néki hálás? / Ki ne zengne néki áldást,
 Szívből szóló éneket?

Bűnösökért bűntelen holt, / Angyalok közt szent Király volt,
 S csúful elítéltetett.

Vétkesekért kínt, keservet, / Vett vállára súlyos terhet,
 S népe leköpdöste őt,

Gúnyos szókkal őt sebezte, / Feszítette zord keresztre
 Két hitvány lator között.

Ó, adj hitet, szent Királyunk, / Hogy örökkön téged áldjunk,
 El ne feledjünk sosem.