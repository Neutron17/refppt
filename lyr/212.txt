Jöjj, mondjunk hálaszót / Hű szájjal és hű szívvel,
 Mert rajtunk itt az Úr / Nagy csodadolgot mível.
 Már anyaölben is / Volt mindig gondja ránk.
 A sok jót, mellyel áld, / Ki sem mondhatja szánk.

Dús kincséből az Úr / Jó békességet adjon,
 Hogy szívünkben a kedv / Víg és derűs maradjon.
 Ne hagyja híveit / Bú-bajban sohasem;
 A rossztól óvja meg / Itt s túl ez életen.

Az Atyát és Fiút / És a Szentlelket áldom;
 A menny Urát, kiben / Szent egybe forrt a három;
 Aki úgy szól ma is, / Ahogy régente szólt,
 Nem változik: az Ő, / És az lesz, aki volt.