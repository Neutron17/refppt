Felséges Isten, nagy nevedet áldom,
 Dicsérem nappal, hosszú éjszakákon,
 Szent dicsőséged szemeimmel látom,
 Drága Királyom!

Távoli ködben, nehéz bűnben éltem,
 Elveszett immár minden reménységem,
 S nagy kegyelemmel lehajoltál értem,
 Égi reményem!

Dicsérlek téged együtt a világgal,
 Együtt az éggel, hegyek szép szavával,
 Együtt a földdel, minden termő ággal,
 S nagy sokasággal.

Mennyei Bárány, imádunk mi téged,
 Végy erőt, áldást, igaz bölcsességet,
 Égi hatalmat, örök tisztességet,
 Szent dicsőséget!