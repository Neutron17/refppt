Ó, jöjj, ó, jöjj, Üdvözítő! / Beteljesült már az idő.
 Törd át az ég zárt ajtaját, / Vár a világ sóvárgva rád.

Megnyílt az ég harmatozva, / Megváltónkat hogy lehozza.
 Ég felhői, nyíljatok szét, / Hozva Jákob fejedelmét!

Föld, virulj ki, völgyön-halmon / Viruló zöld hadd fakadjon!
 Nyílj ki, földnek szép Virága, / Dávid házának Királya!

Ó, fényes Nap, ó, szép Csillag, / Téged vágyunk mi látni csak.
 Kelj fel, Napunk, fényességed / Űzze el a sötétséget!