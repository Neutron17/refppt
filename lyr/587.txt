Kelj fel, kelj fel, fényes nap, / Áraszd ránk világodat!
 Igazságod erejét / Lássa rajtunk minden nép!

Ébreszd már fel népedet: / Önhittségben tévelyeg.
 Kegyelmednek jó hírét / Mindenütt hadd ismerjék!

Nyájad, lásd, mint széled el, / Eggyé lenni képtelen.
 Te gyűjtsd össze népedet, / Veszni tért híveidet!

Minden néphez tárj utat, / Hirdettesd országodat!
 Győzz le minden cselvetést, / Sötét éjben teremts fényt.

Vértezd fel szolgáidat: / Rólad bátran szóljanak!
 Hitük és szeretetük / Áldást hozzon mindenütt!

Néked zengjen énekünk: / Szentháromság, légy velünk!
 Háromság az egységben, / Add, éljünk békességben!