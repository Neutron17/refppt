Csak egyedül a Szentírás / Vezessen bennünket!
 Adjon nekünk útmutatást / És szent bölcsességet!

Csak a hit által, egyedül / Vezet egyetlen út!
 Ki bízik rendületlenül, / Az biztos mennybe jut!

Csak egyedül a kegyelem, / Mit Urunk ingyen ád:
 Átsegít bajban, vészeken, / Nyitott szíveddel várd!

Csak egyedül te, Krisztusunk, / Vagy éltető remény.
 Reád tekintünk, jó Urunk, / Árassz ránk égi fényt!

Csak Istené a dicsőség, / Nem lehet soha más!
 Rá tekint az emberiség, / És zeng halleluját!