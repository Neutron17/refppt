Urunk nagy nevét áldja a világ,
 Zengje a zsoltár szívünk új dalát,
 Csodás tetteit hirdesse a föld,
 Minden dicséret megilleti Őt.

Zengje föld s az ég: eljön már az Úr,
 Fenség és erő előtte vonul,
 Szépség követi, fény és méltóság,
 Boruljon elé az egész világ!

Ragyogjon az ég, a föld vigadjon,
 Tenger hulláma vígan harsogjon,
 Örüljön a rét s minden kis virág
 Fönn a hegytetőn s erdőben a fák!

Hűséges az Úr, közeledik már,
 Meglátja a föld, akit várva vár.
 Általa, Vele, szent vagy Alkotó,
 S aki Tőled jött, a Vigasztaló.