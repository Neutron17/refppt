Tenéked, Uram, hálát adok / Hozzám való jóvoltodért,
 És teljes szívemből vigadok / Rám árasztott jó kedvedért,
 Mert ím, meghallgattál, / Engem kiragadtál
 Nyavalyáimból, / Szívbéli vidulást,
 Adtál szabadulást / Sok bánatimból.

Atyai gondviselésedet / Sok ezerszer megpróbáltam,
 Reám kinyújtott kezeidet, / Én jó Istenem, megláttam;
 Tégedet dicsérlek / Azért, míg itt élek
 E gyarló testben; / Szájamnak szózatja
 Eged általhatja: / Hiszek Igédben.

Ma kezeidbe ajánlottam, / Amit csak adtál énnékem;
 Felköltömkor is azt mondottam: / Magad bírj engem, Istenem! 
 Hogy a bűnnek rabja, / Ne legyek szolgája;
 Adj estét érnem! / Ki uralkodol, s élsz,
 És senkitől nem félsz: / Ne hagyj elvesznem!