Nem sokáig tart már földi bujdosásom, / Atyám hajlékában lesz örök lakásom; / A megfáradottnak jó lesz ott pihenni, / Küzdelmei után nyugalomra lelni.

Repülj hát, én lelkem, repülj bontott szárnnyal: / Vár az örökélet a nagy boldogsággal; / Nincsen elegyítve az szomorúsággal, / Zeng az örömének angyalok karával.

Szerelmes Jézusom, egeknek Királya! / Majd ha üt éltemnek utolsó órája, / Nyugtassad békében a sírban testemet, / Irgalmadból add meg várt üdvösségemet.