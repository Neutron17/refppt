Ó, hova visz az út: / Nagy rohanásban élek,
 Már nem is látlak téged, / Ó, hova visz az út?

Mert körülvesz a bűn, / A kezeimben vétek,
 Már magamtól is félek, / Mert körülvesz a bűn.

Jaj, láss meg, égi szent! / És halld meg sikoltásom,
 Hogy arcodat meglássam, / Jaj, láss meg, égi szent!

Szót hallok, tiszta szót: / „A földre jöttem érted,
 És megtisztítlak téged.” / Szót hallok, tiszta szót.

Ím, így szeret az Úr, / Hát zendülj szívem, ajkam,
 Hisz megkönyörült rajtam, / Ím, így szeret az Úr.