Hűséged végtelen, Atyám, nagy Isten,
 Elhat a mélybe, s az egek fölé,
 Irgalmad nem fogy a múló idővel.
 Ki voltál, az maradsz mindörökké.
 <i>Refr.</i> Hűséged végtelen, hűséged végtelen,
 Mindennap új áldás árad reám,
 Hiányom pótolod hatalmas kézzel,
 Hűséged végtelen, Uram, hozzám.

A tél, a nyár, az ősz, a feslő tavasz,
 A nap, a hold s a nagy csillagsereg
 Ezt zengi szüntelen együttes karban:
 Te vagy az irgalom, a szeretet.
 <i>Refr.</i> Hűséged végtelen…

Eltörlöd bűnömet, békéd vesz körül,
 Velem vagy, s lényed úgy megvidámít!
 Erőt adsz mára, a holnapra reményt.
 Áldásod ontja rám bő árjait.
 <i>Refr.</i> Hűséged végtelen…