Jövel, Szentlélek Úr Isten, / Töltsd be szíveinket épen
 Mennyei szent ajándékkal, / Szívbéli szent buzgósággal,
 Melynek szentséges ereje / Nyelveket egyező hitre
 Egybegyűjte sok népeket, / Kik mondván, így énekeljenek:
 Halleluja! Halleluja!

Te, szentségnek új világa, / Igédnek vezérlj útjára,
 Taníts téged megismernünk, / Istent Atyánknak neveznünk.
 Őrizz hamis tudománytól, / Hogy mi ne tanuljunk mástól,
 És ne legyen több más senki, / Hanem Krisztus, kiben kell bízni!
 Halleluja! Halleluja!

Ó, mi édes Vigasztalónk, / Légy kegyes megoltalmazónk,
 Hogy maradjunk utaidban, / Ne csüggedjünk háborúnkban.
 Erőddel elménket készítsd, / Gyenge hitünket erősítsd,
 Hogy halál és élet által / Hozzád siessünk hamarsággal!
 Halleluja! Halleluja!