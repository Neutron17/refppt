Szívünk vígsággal ma betelt, / Mert ígéret szerint felkelt
 Istenfélők számára
 Az igazság fényes napja: / Újtestamentumnak papja
 Eljött, kit sok szent vára.
 Jézus Krisztus ragyog már rám, kit próféták láttak régen,
 Fénylik, mint szép nap az égen.

<i>Próféta,</i> kinek nincs mása, / Jött hozzánk, hogy népét lássa,
 Bölcsességre oktassa;
 A <i>Főpap</i> jött, hogy áldozzon, / Tiszta szívet, lelket adjon,
 Világ bűnét elmossa;
 Eljött s meglett a szenteknek, felkenteknek fejedelme,
 <i>Királya,</i> fő segedelme.

Légyek benned, te énbennem, / Jézus, engedj hozzád mennem,
 Ha te is hozzám jöttél;
 Adjad: légyek a te híved, / Essék meg rajtam hű szíved,
 Ha kegyelmedbe vettél,
 Mert nincs más kincs, mely hűséges híveiddel jót tehetne,
 Boldogságot szerezhetne.