Magasztalunk égi fénynél, / Áldunk, Urunk, mert szenvedtél,
 Hirdetünk, mert feltámadtál, / Irgalmasan megmentettél.

Tisztább vagy a kéklő égnél, / Forrás ezüstös vizénél,
 Gyorsabb szélsebes galambnál, / Őszintébb a reggeleknél.

Bölcsebb vagy a bronz-hegyeknél, / Szelídebb a nyári estnél,
 Erősebb a kősziklánál, / Otthonabb az édes tejnél.

Messzebb vagy a csillagoknál, / Közelebb a pórusoknál,
 Szíved szebb a szerelemnél, / Arcod nyíltabb a májusnál.

Reszketnénk, ha nem szeretnél, / Nagy kegyelmed titkos szentély,
 Tiszta vággyal felruháztál, / Új életre fölemeltél.

Magasztalunk égi fénynél, / Áldunk, Urunk, mert szenvedtél,
 Hirdetünk, mert feltámadtál, / Irgalmasan megmentettél.