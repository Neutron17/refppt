Jövel, Szentlélek Isten, / Tarts meg minket Igédben,
 Ne legyünk sötétségben: / Maradjunk igaz hitben.

Szenteld meg mi szívünket, / Világosítsd elménket,
 Hogy érthessük Igédet, / Mi édes Mesterünket.

Adj isteni félelmet / És tiszta, új értelmet;
 Igéddel taníts minket, / Gerjeszd fel mi szívünket.

Vigasztald meg elménket; / Mindenben segíts minket;
 Öregbítsed hitünket, / Távoztassad bűnünket.

Hogy téged az Atyával / És az ő szent Fiával
 Dicsérhessünk mindnyájan / A fényes mennyországban.