Ó, nagy hatalmú felséges Úr Isten,
 Ki csodálatos Úr vagy az egeken,
 Onnan teremtéd, kik járnak az égen, / A víz mélyében.

Ötödik napon adtál madarakat,
 Sok csodálatos szárnyas állatokat,
 Azokkal együtt a vízben valókat, / És sok halakat.

Adjad minekünk, bűnös fiaidnak,
 Te szent Fiadban megigazultaknak,
 Vethessünk véget minden álnokságnak, / És gonoszságnak.

Ne bírjon minket a nagy lelki vakság,
 És bálványozó, szertelen kábaság,
 A bűnből való sok utálatosság, / Semmi hamisság.

Add meg ezeket nékünk, kegyes Atyánk,
 Te szent Fiadért, ki minékünk Urunk,
 És Szentlelkeddel légy kegyelmes hozzánk, / Tekints mireánk.