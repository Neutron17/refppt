Áldott az Úr Isten örökké a mennyben,
 Ki minket vezérelt ő dicséretében,
 Meghallgatott minket mi könyörgésünkben,
 Neve dicsértessék örökké mennyekben!

Erőnk fogyatkozván mi természetünkben,
 Minden csak romlandó mi emberségünkben,
 A nagy ellenségtől való rettegésben
 Csak tetőled várunk oltalmat éltünkben.

Vezess, Uram, minket, a te kegyelmedben,
 És igazgass minket a mi életünkben,
 Életünknek rendje legyen szent igédben,
 Hogy ne tévelyegjünk sűrű sötétségben.

Dicsértessél, Uram, irgalmasságodért,
 Aki minket kedvelsz a te szent Fiadért,
 Dicsőség tenéked Atyai voltodért,
 A te Szentlelkednek vigasztalásáért.