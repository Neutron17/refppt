Minden hű keresztyének, meghalljátok,
 Mi légyen tökéletes boldogságtok.

Féljétek Uratokat, Istenteket,
 Az ő parancsolatát szeressétek!

Éljetek ti kezetek munkájával,
 Így éltek jól és igaz boldogsággal.

Házaitokban feleségeitek
 Jámbor fiakat szülnek majd tinéktek.

Akik úgy ékesítik házatokat,
 Mint szőlőgerezdek az ő fájukat.

Asztalod körül ülnek majd gyermekek,
 Mint olajfának ága, oly ékesek.

Ekképpen áldja meg az embert Isten,
 Azt, aki csak őt féli igaz hitben.

Áldjon meg titeket az örök Isten,
 Ki lakik a gyülekezetetekben.

Békesség légyen Anyaszentegyházban,
 Úgy légyen, mondja minden ember bátran.