Hozzád jövök, ó, Mesterem, / Hogy halljam szavaid
 És értsem örök beszéded, / Mely megtart, üdvözít.

Igéd csodás világánál / Mutassa meg a hit,
 Te vagy a váltság egyedül, / Mely megtart, üdvözít.

A te erőd a halálból / Az új életre híd,
 Hogy hozzád jussak rajta át, / Ki megtart, üdvözít.

Hogy útjaidon járhassak, / Szent kezed megsegít,
 Csak te vezéreld lábamat, / Te vagy, ki üdvözít.

Jól tudom, kinek hittem én, / S ez engem boldogít;
 Örökké áldom kegyelmed, / Mely megtart, üdvözít.