Krisztus feltámada igazságunkra,
 Utat szerze mennyországra, örök boldogságra.

Mind e világ terhét vállára vette,
 A hatalmas Atya Istent értünk megkövette.

De lám, ezt nem érti a hálátlanság,
 Emberekre honnan szállott ennyi nyomorúság.

Azért nem fogadják Isten beszédét,
 Jóra intő szent Igéjét: Krisztust, üdvösségét.

„Krisztus feltámada” – sokan kiáltjuk,
 De a bűnnek undokságát mi meg nem utáljuk.

Tudva, bűnben élünk, semmit nem félünk,
 Azért a Krisztus halála nem használ minékünk.

Támadjunk fel testben azért a bűnből,
 Melyért mi kirekesztettünk a nagy dicsőségből.

Vegyük nagy jó kedvvel Krisztus jóvoltát,
 Atya Isten előtt való kedves áldozatját.

Dicsőség mennyégben az Úr Istennek,
 Atya, Fiú, Szentléleknek, mindörökké. Ámen.