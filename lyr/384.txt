Áldott az egek Ura, / Szent, igaz minden szava,
 Mert Fiát, ím, elküldte / A mi üdvösségünkre.

Serege az atyáknak / És a szent prófétáknak
 Amit kívánt s hirdetett, / Ím, mind beteljesedett.

Sion üdve, nagy Király, / Érettünk a földre száll,
 Hogy legyen mi Megváltónk, / Istennél közbenjárónk.

Jövel, gyengék ereje! / Áldlak, üdvöm kútfeje.
 Jöjj, egyengesd te magad / Én szívemhez utadat!

Szállj hozzám, dicső Király, / Tőlem soha el ne válj,
 Jöjj, tisztítsd meg szívemet, / Gyomláljad ki vétkemet!

Ó, élet Fejedelme, / Ha eljössz ítéletre,
 Add, jobbodra juthassak, / Mint híved megállhassak!