Áldjátok Istent szent templomában,
 Dicsérjétek fölségének égi udvarában!

Áldjátok őt, mert nincs nála szentebb,
 Dicsérjétek fölségét, mert mindent ő teremtett!

Áldjátok zengő rézharsonával,
 Dicsérjétek hárfaszóval, hangos citerával!

Áldjátok őt mind, körtáncot lejtve,
 Dicsérjétek pengő lanton, lágy fuvolán zengve!

Áldjátok vígan, cintányér csengjen,
 Minden Istent magasztalja földön és a mennyben!

Mind, ami élő, áldja az Istent,
 Teljes szívből énekelve halleluját zengjen!