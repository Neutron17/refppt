Halld, mint zeng az egész ég: „A Királynak dicsőség!
 Békesség a földön lenn, Istentől jő kegyelem.”
 Népek, örvendezzetek! Visszhangozzák a mennyek!
 Hirdesse a természet: Krisztusunk megszületett!
 Halld, mint zeng az egész ég: „A Királynak dicsőség!”

Krisztus, kit az ég imád, kié az egész világ,
 Mikor az idő eljött, embertestbe öltözött.
 Istent szemünk testben lát, dicsérjük e nagy csodát!
 Mennyből földünkre jött el Jézusunk, Immánuel!
 Halld, mint zeng az egész ég: „A Királynak dicsőség!”

Dicsőség! Ő a Király, békesség és igazság,
 Éltető világosság, bűneinkre gyógyírt ád.
 Kisgyermek lett érettünk, született, hogy élhessünk,
 Porból hogy feltámasszon, s újjászületést adjon,
 Halld, mint zeng az egész ég: „A Királynak dicsőség!”