Emberi nemnek teremtő Istene,
 Minden dolgoknak szépen rendelője,
 Annak, mit éltet ez egész föld színe, / Te vagy szerzője.

Hatodnap adtad a fenevadakat,
 Akkor teremtél nekünk jószágokat,
 A csúszó-mászó földi állatokat, / S Ádám atyánkat.

Te így rendeléd azoknak dolgukat,
 Hogy ember bírja e földön azokat,
 Minden nagy testű, erős állatokat / Mint hű szolgákat.

A magas mennyből adj örömet nékünk,
 Szent ajándékod közöljed mivélünk,
 Minden gyűlölség távol legyen tőlünk, / Lakozzál köztünk.

Add meg ezeket nékünk, kegyes Atyánk,
 Te szent Fiadért, ki minékünk Urunk,
 És Szentlelkeddel légy kegyelmes hozzánk, / Tekints mireánk.