Dicsérjétek az Istent a mennyégben,
 Dicsérjétek őt az ő szent székében!

Dicsérjétek mind őt, ti szent angyalok,
 Dicsérjétek őt, ti mennyei karok!

Dicsérje nappal nap és a hold éjjel,
 Dicsérjék a csillagok fényességgel!

Dicsérjétek őt ti is, nagy-szép egek,
 És a magasság felett való vizek!

Dicsérjék szent nevét az Úr Istennek,
 Mert mindezek általa teremtettek!

Helyet rendelt ő szépen mindezeknek,
 Hogy parancsolatjának engednének.

Dicsérjétek őt mind, ti földi lények,
 És lakói a vizek mélységének,

Tűz, jégeső, köd, hó és minden pára,
 Forgószelek, kik engednek szavára.

A hegyek, völgyek, termőfák s egyebek,
 És fái a cédrusok erdejének.

Vadak és minden oktalan állatok,
 Mind barmok, csúszómászók és szárnyasok,

Földi királyok és minden köznépek,
 Fejedelmek és bírái e földnek.

Ti, ifjú népek és tiszta szép szüzek,
 A vének mind és minden jó gyermekek!

Dicsértessék az Úr Istennek neve,
 Mert felhat dicső volta az egekre!

Az ő dicsősége földön és mennyen,
 És az ő jóvolta minden helyeken.

Az ő népének arcát felemelte,
 A Sátán hatalmából kimentette.

Dicséret légyen mindenütt azoknak,
 Kik az ő irgalmasságában bíznak!

Dicséret az Izráel fiainak,
 És az Istenhez közel járulóknak!