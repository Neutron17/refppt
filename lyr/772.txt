Hadd menjek, Istenem, / Mindig feléd,
 Fájdalmak útjain / Mindig feléd.
 Ó, sok keresztje van, / De ez az én utam,
 Mert hozzád visz, Uram, / Mindig feléd.

Ha este száll reám, / S csöndes helyen
 Álomra hajtanám / Fáradt fejem:
 Nem lesz hol nyughatom, / Kő lesz a vánkosom,
 De álomszárnyakon / Szállok feléd.

Szívemtől trónodig / – Mily szent csoda –
 Mennyei grádicsok / Fényes sora,
 A szent angyalsereg / Mind nékem integet;
 Ó, Uram, hadd megyek / Én is feléd!

Álomlátás után / Hajnal ha kél,
 Kínos kővánkosom / Megáldom én.
 Templommá szentelem, / Hogy fájdalmas szívem,
 Uram, hozzád vigyem, / Mindig feléd!

Csillagvilágokat / Elhagyva már,
 Elfáradt lelkem is / Hazatalál.
 Hozzád ha eljutok, / Lábadhoz roskadok:
 Ott majd megnyugodhatom / Örökre én!