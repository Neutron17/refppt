Örüljetek az Istennek, / Szolgáljátok őt örömben,
 Valakik vagytok e földen, / Jertek vígan eleibe.

Mert csak ő a mi Istenünk, / Őáltala teremtettünk,
 Néki kedves népe vagyunk, / Legelője nyája vagyunk.

Templomába egybegyűljünk, / Dicséretet néki mondjunk,
 Ott néki hálákat adjunk, / Csak az ő szent nevét áldjuk.

Mert kegyelmes az Úr Isten, / Nem hagy vesznünk bűneinkben,
 Kegyelmének vége nincsen: / Jóvolta is véghetetlen.