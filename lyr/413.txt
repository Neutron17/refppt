Istennek szent Fia / Ember váltságára
 Eljött a világra / Szolgai formába’,
 Hogy minket megtartson, / Bűntől szabadítson.

Még ma is jön hozzánk, / Ma is áldást hoz ránk.
 Tanít kegyelméből, / Hogy megtérjünk bűnből,
 Tévelygést elhagyjunk, / Igazságban járjunk.

Kik őt nem szégyenlik, / De örömmel veszik,
 Valóságos hittel, / Igaz reménységgel:
 Azokat megtartja, / Bűnből feloldozza.

Kik hitben megállnak, / Szolgálván az Úrnak
 Jó igyekezetben, / Isten tetszésében,
 Azok nagy örömmel / Költöznek innen el.

Újra el fog jönni, / Ítéletet tenni,
 Amikor a holtak / Porukból támadnak,
 És állnak eléje, / Hogy őket ítélje.

Jézus, szánj meg minket, / Készítsd el szívünket
 Józan vigyázásra, / Boldog távozásra,
 Hogy hitben halhassunk, / És örömre jussunk.