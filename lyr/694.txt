Maradj velünk, mi Krisztusunk, / Mert már estefelé vagyunk.
 Szent igéd világoskodjék, / Mi szívünkben munkálkodjék,
 Mi szívünkben munkálkodjék.

Ε mi utolsó időnkben, / Szentlelkedet öntsd ránk bőven,
 Hogy igédet s szentségidet / Tisztán megtartsák a hívek,
 Tisztán megtartsák a hívek.

Jézus, óvd meg Egyházadat. / Nevelj neki hű fiakat,
 Akik igédet szeretik, / S bőven termik gyümölcseit,
 S bőven termik gyümölcseit.

Szent igéddel állj őrt magad, / Hogy Sátán s bűn ne ártsanak;
 Híveidnek adj kegyelmet, / Hitet, békét és türelmet,
 Hitet, békét és türelmet.

Alázd meg a kevélyeket, / Kik fennen hordván fejüket,
 Csak a mulandót keresik, / És szent igédet megvetik,
 És szent igédet megvetik.

Igédben élünk és halunk, / Míg hozzád mennybe juthatunk;
 Panasz, sírás ott nem lesz már. / Ránk ott örök boldogság vár,
 Ránk ott örök boldogság vár.

Dicsőség légyen Atyának, / Ő szent Fiának, Krisztusnak,
 Szentlélekkel egyetemben, / Örökkön örökké! Ámen.
 Örökkön örökké! Ámen.