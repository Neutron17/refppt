Adjunk hálákat az Atya Istennek,
 Mennynek és földnek szent teremtőjének,
 És embereknek gondviselőjének,
 Éltetőjének.

Mert ő mihozzánk atyai szerelmét,
 Kijelentette drága szent igéjét,
 Mellyel táplálja híveinek lelkét,
 Nyújtja kegyelmét.

És ő megáldja benne reménylőket,
 Erősít minden erőtelenséget,
 Világosítja homályos szívünket,
 Sötét elménket.

Atya Istennek mindezekért légyen
 Dicséret és nagy dicsőség mennyégben,
 Fiával s Szentlelkével egyetemben,
 Örökké! Ámen.