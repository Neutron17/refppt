Mennynek és földnek nemes Teremtője,
 Minden dolgoknak bölcsen rendelője,
 Széles e világ hű gondviselője / És éltetője!

Te elválasztád másodnapon őket,
 Az ég s a föld közt szerzél messzeséget,
 A fellegeknek tágas ürességet, / A szép egeket.

Ne engedj esnünk nagy veszedelembe,
 Az ördög miatt ily keserűségbe,
 Mikor vétkezünk, ne hagyj a bűnökben, / Ördög kezében.

Adj igaz hitet e világban nékünk,
 Mely minden jóval tündököljék bennünk,
 Minden hívságot utáltass meg velünk, / Lakozzál bennünk.

Add meg ezeket nékünk, kegyes Atyánk,
 Te szent Fiadért, ki minékünk Urunk,
 És Szentlelkeddel légy kegyelmes hozzánk, / Tekints mireánk.