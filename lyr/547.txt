Szentlélek, öröm Lelke, te vigaszul jöttél,
 Hogy a bút úgy űzd szerte, mint felleget a szél.
 Megvigasztal szavad, / Letörli könnyeinket,
 Új örömre hív minket, új reménységet ad.

Hős erő tőled árad megállni győztesen.
 Ős ellenségünk támad és kísért szüntelen.
 Védd Krisztus harcosát, / És add, hogy bátran küzdve,
 Rabszolgaságra, bűnre ne adja meg magát!

Az egész kerek földet te tartod kezedben.
 Te formálsz át kőszívet, hogy hússzívvé legyen.
 Add, hogy a szeretet / És béke összekössön,
 S mind e világon győzzön a gyűlölet felett.

Jöjj, tölts be szívet-házat hit tiszta fényével!
 Teveled áldás árad, új élet sarjad fel.
 Jöjj, áldott Szentlélek! / Jöjj, Atya, Fiú Lelke,
 Hogy szüntelenül zengje erődet új ének!