Ó, ártatlanság Báránya, / E világnak ki vagy ára,
 Megtartója, táplálója, / Áldott légy, egek Királya!

Hogy érdemlettük ezt tőled, / Hogy miértünk ezt felvégyed?
 Hogy szent tested vereséget, / Szenvedjen ennyi sérelmet?

Bár tiszta ártatlanság vagy, / Káromlónak is mondanak,
 Ámde te mégis vesztegelsz, / Ily hamis vádra nem felelsz.

Mivelhogy Isten Fiának / Mondod magad, Messiásnak:
 Káromlónak elneveznek, / Nem hisznek téged Istennek.

Áldott légy ezért, Jézusunk, / Édes megváltó Krisztusunk,
 Fő tanítónk és orvosunk, / Megszabadító Királyunk!