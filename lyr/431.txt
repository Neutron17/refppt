Az Úr nagy kegyességét mindnyájan áldjátok,
 Jóságát, bölcsességét, jer, magasztaljátok,
 Mert minden időben Velünk számtalan jót tett,
 És Atyaként vezérelt ez óesztendőben.

Ő volt, ki szent igéjét köztünk megtartotta,
 Ifjak, vének elméjét világosította,
 Táplált kicsinyt, nagyot; Csapásoktól megvédett,
 Nyugalmat, békességet hazánknak ő adott.

Ez új évben is minket te támogass, szeress!
 Gyógyítsd meg sebeinket, Szentlelkeddel vezess!
 Hitben, szeretetben Adj állhatatosságot,
 És majdan boldogságot az örök életben.