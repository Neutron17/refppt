Dicsérünk téged, Isten, / Dicséret légyen neked,
 Mert a te dicső neved / Hozzánk közel jött híven,
 Mi azért csudáidat, / Hirdetjük jóvoltodat.

Mert a tiszt és az erő / Nem a napkelet felől,
 Sem a napenyészetről, / Sem nem a pusztából jő:
 Minden az Istenen áll, / Ő aláz, ő magasztal.

Én örökké dicsérem / A Jákóbnak Istenét,
 Hirdetem dicsőségét, / Orcájukat megverem
 Az istenteleneknek, / Hogy a jók felkeljenek.