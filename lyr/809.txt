Isten nevét dicsérem, szívem csupa hála,
 Együtt mondjunk háladalt, közös ének áldja:
 <i>Refr.</i> Jóság, hűség kezed minden műve,
 Szent vagy, jó vagy, áldunk mindörökre.

Döbbent szívünk ráeszmél, milyen nagy az Isten:
 Erő, Fönség, Hatalom, fénye átjár mindent.
 <i>Refr.</i> Jóság, hűség…

Igaz jóság, irgalom minden rendelése,
 Csak az érti valóban, aki bízik benne.
 <i>Refr.</i> Jóság, hűség…

Soha el nem felejti ősi szövetségét,
 Maga őrzi, táplálja, egybegyűjti népét.
 <i>Refr.</i> Jóság, hűség…

Atya, Fiú, Szentlélek, megillet a hála,
 Csodálkozva, boldogan néped ezt kiáltja:
 <i>Refr.</i> Jóság, hűség…