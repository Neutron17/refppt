Ó, magas mennynek szentséges Istene,
 Széles egeknek megerősítője,
 Negyedik napon szépen építője / És rendelője.

Ki fejünk felett, mint egy felvont sátort,
 Megékesítéd a nagy magasságot,
 Akkor teremtéd te a fényes napot, / És a szép holdot.

Kik te kezedben az ő folyásukkal
 Jelek legyenek ő elforgásukkal,
 Évek, hónapok számontartásával / Mi nagy hasznunkra.

Világosítsd meg az embereket is,
 Vedd el homályát a mi szívünknek is,
 Oldd meg a bűnnek kemény kötelét is, / Te bírj minket is.

Add meg ezeket nékünk, kegyes Atyánk,
 Te szent Fiadért, ki minékünk Urunk,
 És Szentlelkeddel légy kegyelmes hozzánk, / Tekints mireánk.