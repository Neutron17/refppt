Az élet nékem Krisztus, a halál nyereség.
 Ez az én reménységem: kezdetté lesz a vég.

Már indulok békében, vár Krisztus, testvérem,
 És az ő közelében szent célom elérem.

Megküzdve életemnek sok baját, ínségét,
 Meglátom Istenemnek fényes dicsőségét.

Ha erőtlenségemben nem lesz szó ajkamon,
 Akkor is maradj vélem, fogadd el sóhajom.

Az életünk ellobban, miként a gyertyaláng,
 A szívünk végsőt dobban, és éj borul reánk.

Ám lelkem mégse bántsa a bú és félelem!
 Velem az Úr, és nála üdvömet meglelem!

Megváltó Istenemmel mennyben együtt leszek,
 Hol én neki örömmel mondok dicséretet.