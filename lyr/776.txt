Mikor látom egeidet, / Amit ujjaid formáltak,
 S onnan fénylő tekinteted, / Hold- és csillagfényformában,

Akkor kérdem: Mi az ember, / Hogy még rá is vagyon gondod,
 Hogy nézel rá türelemmel, / Fiát is fiadnak mondod.

Hogy kevéssel tetted őket / Kevesebbé önmagadnál,
 Szerzel nékik dicsőséget: / Egy fénysugárt koszorúdnál;

Juhokat és mindenféle / Barmot lábunkhoz helyeztél,
 Rejtse ég vagy tenger mélye, / Minket rajtuk úrrá tettél.

Mikor látom egeidet, / Akkor kérdem: Mi az ember?!
 Urunk, szentelt neveidet / Énekeljük tiszta hittel.