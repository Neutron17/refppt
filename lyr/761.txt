Mily jó, ha bűntől már szabad, / Az Úr szolgája vagy;
 A bűn szolgája gyáva rab, / A Krisztusé szabad.

A bűn sötétben tévelyeg / És bajba dönt vakon;
 De Krisztus kézen fog s vezet / Világos utakon.

A bűnben kín van s gyűlölet, / Mi mást, más minket öl;
 Öröm köt egybe s szeretet / Az Úr szívén belül.

Már szolgád lettem, Jézusom, / Ki értem áldozál;
 Más uram nincsen, jól tudom, / Mert bűnből kihozál.

Légy áldott, Krisztusom, te nagy! / Hadd adjam át szívem:
 Vedd szívesen, hogy hol te vagy, / E szív is ott legyen.