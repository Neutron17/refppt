Hiszek egy Istenben, / Hatalmas Atyában, / Mindent teremtőben,
 És Jézus Krisztusban, / Atya egy Fiában, / Mi Urunk nevében,
 Aki fogantaték / Szentlélek Istentől, / Máriától születék,
 Szenvede, kínzatott / Poncius Pilátus / Tiszttartósága alatt.

Meg is feszítteték, / Azután meghala, / És eltemetteték,
 Szálla a poklokra, / Harmadnap támada, / Mennybe emelteték,
 Ül a mindenható / Atya Isten jobbján, / Onnan lész eljövendő
 Az eleveneket / Ítélni s holtakat. / Hiszek a Szentlélekben.

Hiszek egy keresztyén / Anyaszentegyházat, / Szentek egyességét,
 Bűnünk bocsánatját, / Test feltámadását / És örök életet.
 A szent prófétákkal / És apostolokkal / Mi mindezt hisszük s valljuk,
 E hittel, vallással / És szent tudománnyal / Magunkat bátorítjuk.