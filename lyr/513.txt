Felvirradt áldott szép napunk, / Ma teljes szívvel vigadunk,
 Ma győz a Krisztus, és ha int, / Rab lesz sok ellensége mind.
 Halleluja!

Az ősi kígyót, bűnt, halált, / Kínt, poklot, szenvedés jaját
 Legyőzte Jézus, Mesterünk, / Ki most feltámadott nekünk.
 Halleluja!

Az élet győz, a mord halál / A prédát visszaadta már,
 Nagy úrságának vége lett, / Krisztus hozott új életet.
 Halleluja!

A nap s a föld s minden, mi él, / Ma bút örömmel felcserél,
 Mert a világnak zsarnoka / Nem kelhet többé fel soha.
 Halleluja!

Mi is éljünk vigadva hát, / Daloljunk szép halleluját,
 Hadd zengje Krisztust énekünk, / Ki sírból feltámadt nekünk!
 Halleluja!