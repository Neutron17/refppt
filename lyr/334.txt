„Imádkozzatok és buzgón kérjetek!”
 Bűnös voltunkért, Uram, ó, ne vess meg!
 Tiszta szívet és Szentlelket adj nékünk,
 Hallgass meg Fiad nevébe’, ha kérünk.

„Keressetek buzgón és megtaláltok!”
 Téged keresünk, Uram: hogy bűn s átok
 Erőt ne vegyen mirajtunk, légy nékünk
 Égi utunk, igazságunk, életünk!

„Zörgessetek buzgón Isten ajtaján!”
 Elfáradtunk, Uram, e világ zaján;
 Ó, nyisd meg az égi béke szép honát,
 Add, hogy zenghessünk örök halleluját!