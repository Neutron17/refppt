{
  "1": "Ezek voltak az ország királyai, akiket Izráel fiai megvertek, földjüket pedig birtokba vették a Jordánon túl, napkeletre, az Arnón medrétől a Hermón-hegységig és az Arábá-völgy egész keleti részét:",
  "2": "a Hesbónban lakó Szíhón, az emóriak királya uralkodott Aróértól, amely az Arnón-patak partján, a patak középső szakaszánál volt, Gileád területének felén a Jabbók-patakig, az ammóniak határáig",
  "3": "meg az Arábá-völgyben a Kinneret-tó keleti széléig és az Arábá-tengernek, vagyis a Sós-tengernek a keleti széléig, Bét-Hajjesímót irányában, dél felé pedig a Piszgá lejtőjéig.",
  "4": "Ógnak, Básán királyának, aki az utolsó refáiak egyike volt, és Astárótban meg Edreíben lakott, ez volt a területe:",
  "5": "ő uralkodott a Hermón-hegységen és Szalkában meg az egész Básánon, a gesúriak és maakábeliek határáig, meg Gileád területének a felén, Szíhónnak, Hesbón királyának a határáig.",
  "6": "Mózes, az  Úr szolgája és Izráel fiai verték meg őket. Azután Mózes, az  Úr szolgája a rúbenieknek és gádiaknak meg Manassé törzse felének adta azt birtokul.",
  "7": "Ezek annak az országnak a királyai, akiket Józsué és Izráel fiai a Jordánon túl, nyugat felé vertek meg, a Libánon völgyében fekvő Baal-Gádtól a Széír irányában emelkedő Kopasz-hegyig. Izráel törzseinek adta ezt Józsué birtokul, mindegyiknek a maga részét;",
  "8": "a hegyvidéken és a Sefélá-alföldön, az Arábá-völgyben és a dombvidéken, a pusztában és a Délvidéken a hettiták, az emóriak, a kánaániak, a perizziek, a hivviek és a jebúsziak területét:",
  "9": "Jerikó királya: egy, a Bétel melletti Aj királya: egy,",
  "10": "Jeruzsálem királya: egy, Hebrón királya: egy,",
  "11": "Jarmút királya: egy, Lákís királya: egy,",
  "12": "Eglón királya: egy, Gézer királya: egy,",
  "13": "Debír királya: egy, Geder királya: egy,",
  "14": "Hormá királya: egy, Arád királya: egy,",
  "15": "Libná királya: egy, Adullám királya: egy,",
  "16": "Makkédá királya: egy, Bétel királya: egy,",
  "17": "Tappúah királya: egy, Héfer királya: egy,",
  "18": "Afék királya: egy, Sárón királya: egy,",
  "19": "Mádón királya: egy, Hácór királya: egy,",
  "20": "Simrón-Merón királya: egy, Aksáf királya: egy,",
  "21": "Taanak királya: egy, Megiddó királya: egy,",
  "22": "Kedes királya: egy, a karmeli Jokneám királya: egy,",
  "23": "a dóri dombvidéken levő Dór királya: egy, a gilgáli Gójim királya: egy,",
  "24": "Tircá királya: egy. Összesen harmincegy király."
}