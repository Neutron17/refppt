{
  "1": "A sorsolás másodszorra Simeonra, Simeon fiainak törzsére esett, annak nemzetségeire. Az ő örökségük Júda fiainak az örökségén belül volt.",
  "2": "Az ő örökségük lett Beérseba, Seba és Móládá,",
  "3": "Hacar-Súál, Bálá és Ecem,",
  "4": "Eltólad, Betúl és Hormá,",
  "5": "Ciklág, Bét-Markábót és Hacar-Szúszá,",
  "6": "Bét-Lebáót és Sárúhen: tizenhárom város, falvaival együtt.",
  "7": "Ajin, Rimmón, Eter és Ásán: négy város, falvaival együtt.",
  "8": "Továbbá mindazok a falvak, amelyek ezek körül a városok körül voltak Baalat-Beérig, a délvidéki Rámáig. Ez Simeon fiai törzsének az öröksége nemzetségeinek megfelelően.",
  "9": "Júda fiainak a részéből adtak Simeon fiainak örökséget, mert Júda fiainak túl nagy birtokrész jutott. Ezért kaptak örökséget Simeon fiai azoknak az örökségén belül.",
  "10": "Harmadszor Zebulon fiaira, az ő nemzetségeikre esett a sorsolás. Örökségük határa Szárídig ér.",
  "11": "Fölmegy a határuk nyugatnak Maralá felé, érinti Dabbesetet, majd érinti azt a patakot, amely Jokneámmal szemben van.",
  "12": "Szárídnál keletre, napkelet felé fordul Kiszlót-Tábór határán, azután elér Dáberatig, majd fölmegy Jáfíáig.",
  "13": "Onnan továbbmegy keleti irányban Gat-Héfer és Ét-Kácín felé, majd elér Rimmónig, ott pedig elkanyarodik Néá felé.",
  "14": "Ezt megkerüli a határ Hannátóntól északra, és a Jiftah-Él-völgyben végződik.",
  "15": "Ott van még Kattát, Nahalál, Simrón, Jidalá és Betlehem. Tizenkét város, falvaival együtt.",
  "16": "Ez Zebulon fiainak az öröksége nemzetségeiknek megfelelően: ezek a városok falvaikkal együtt.",
  "17": "Negyedszer Issakárra esett a sorsolás, Issakár fiaira, az ő nemzetségeikre.",
  "18": "Az ő területükön van Jezréel, Keszúlót és Súném,",
  "19": "Hafárajim, Síón és Anáharat,",
  "20": "Rabbít, Kisjón és Ebec,",
  "21": "Remet, Én-Ganním, Én-Haddá és Bét-Paccéc.",
  "22": "Érinti a határ Tábórt, Sahacímát és Bét-Semest, úgyhogy határuk a Jordánnál végződik. Tizenhat város, falvaival együtt.",
  "23": "Ez Issakár fiai törzsének az öröksége nemzetségeiknek megfelelően: ezek a városok falvaikkal együtt.",
  "24": "Ötödször Ásér fiainak a törzsére, az ő nemzetségeikre esett a sorsolás.",
  "25": "Az ő területükön van Helkat, Halí, Beten és Aksáf,",
  "26": "Alammelek, Amád és Misál. Nyugaton érinti a határ a Karmelt és a Libnát-patakot.",
  "27": "Innen napkelet felé fordul Bét-Dágón felé, érinti északon Zebulont, a Jiftah-Él-völgyet, Bét-Émeket és Neíélt, majd elér északon Kábúlig.",
  "28": "Innen Ebrón, Rehób, Hammón és Káná mellett egészen Szidón-Rabbáig húzódik.",
  "29": "Azután Rámá felé fordul a határ, egészen Tírusz megerősített városáig. Majd Hószá felé fordul a határ, és a tengernél végződik. Ott van még Hebel, Akzíb,",
  "30": "Ummá, Afék és Rehób. Huszonkét város, falvaival együtt.",
  "31": "Ez Ásér fiai törzsének az öröksége nemzetségeinek megfelelően: ezek a városok falvaikkal együtt.",
  "32": "Hatodszor Naftáli fiaira esett a sorsolás; Naftáli fiaira, az ő nemzetségeikre.",
  "33": "Az ő határuk Héleftől, a caananními tölgyfától Adámí-Nekeben és Jabneélen át Lakkúmig terjed, és a Jordánig ér el.",
  "34": "Azután nyugat felé Aznót-Tábórnak fordul a határ, és onnan elér Húkókig. Délen Zebulonnal érintkezik, nyugaton meg Ásérral érintkezik, napkeleten pedig a Jordánnal.",
  "35": "A megerősített városok ezek: Ciddím, Cér, Hammat, Rakkat és Kinneret,",
  "36": "Adámá, Rámá és Hácór,",
  "37": "Kedes, Edreí és Én-Hácór,",
  "38": "Jirón, Migdal-Él, Horém, Bét-Anát és Bét-Semes: tizenkilenc város, falvaival együtt.",
  "39": "Ez Naftáli fiai törzsének az öröksége nemzetségeinek megfelelően: ezek a városok falvaikkal együtt.",
  "40": "Hetedszer Dán fiainak törzsére esett a sorsolás, az ő nemzetségeikre.",
  "41": "Az ő örökségük területén van Corá, Estáól és Ír-Semes,",
  "42": "Saalbím, Ajjálón és Jitlá,",
  "43": "Élón, Timnátá és Ekrón,",
  "44": "Elteké, Gibbetón és Baalat,",
  "45": "Jehud, Bené-Berak és Gat-Rimmón,",
  "46": "Mé-Jarkón és Rakkón a Jáfó előtti területtel együtt.",
  "47": "Dán fiai azonban elvesztették területüket. Ezért felvonultak Dán fiai, és megtámadták Lesemet. Elfoglalták, kardélre hányták lakosait, majd birtokba vették, és letelepedtek benne. Azután Lesemet ősatyjukról, Dánról Dánnak nevezték el.",
  "48": "Ez Dán fiai törzsének az öröksége nemzetségeiknek megfelelően: ezek a városok falvaikkal együtt.",
  "49": "Amikor befejezték az örökség szétosztását az ország területén, akkor örökséget adtak Izráel fiai maguk között Józsuénak, Nún fiának is.",
  "50": "Az  Úr parancsa szerint azt a várost adták neki, amelyet kért: Timnat-Szerahot, Efraim hegyvidékén. Felépítette a várost, és abban lakott.",
  "51": "Ezeket a területeket osztotta ki örökségül Eleázár pap meg Józsué, Nún fia és az izráeli törzsek családfői sorsvetéssel Sílóban, az  Úr színe előtt, a kijelentés sátrának a bejáratánál. Így végezték el az ország felosztását."
}