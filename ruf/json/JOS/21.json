{
  "1": "Azután odamentek a léviták családfői Eleázár paphoz és Józsuéhoz, Nún fiához meg az izráeli törzsek családfőihez,",
  "2": "és így szóltak hozzájuk Sílóban, Kánaán földjén: Az  Úr megparancsolta Mózes által, hogy adjatok nekünk városokat lakóhelyül és azokhoz legelőket az állatainknak.",
  "3": "Izráel fiai ezért az  Úr parancsa szerint a lévitáknak adták ezeket a városokat a maguk örökségéből, a hozzájuk tartozó legelőkkel együtt:",
  "4": "amikor a kehátiak nemzetségeire esett a sorsolás, a léviták között Áron pap fiainak tizenhárom város jutott sorsolással Júda törzséből, Simeon törzséből és Benjámin törzséből.",
  "5": "Kehát többi fiának pedig tíz város jutott sorsolással Efraim törzse nemzetségeiből, Dán törzséből és Manassé törzse egyik feléből.",
  "6": "Gérsón fiainak tizenhárom város jutott sorsolással Issakár törzse nemzetségeiből, Ásér törzséből, Naftáli törzséből és Manassé törzse másik feléből Básánban.",
  "7": "Merárí fiai nemzetségeinek tizenkét város jutott Rúben törzséből, Gád törzséből és Zebulon törzséből.",
  "8": "Izráel fiai tehát a lévitáknak adták ezeket a városokat legelőikkel együtt sorsolással, ahogyan Mózes által megparancsolta az  Úr.",
  "9": "Júda fiainak a törzséből és Simeon fiainak a törzséből név szerint a következő városokat adták oda:",
  "10": "Lévi fiai közül a Kehát nemzetségéből származó Áron fiaira esett először a sorsolás.",
  "11": "Nekik adták Anák atyjának városát, Kirjat-Arbát, azaz Hebrónt Júda hegyvidékén, a körülötte levő legelőkkel együtt.",
  "12": "De a városhoz tartozó mezőket és annak falvait Kálébnak, Jefunne fiának adták birtokul.",
  "13": "Áron pap fiainak adták a gyilkosok menedékvárosát, Hebrónt legelőivel együtt, Libnát legelőivel együtt,",
  "14": "Jattírt legelőivel együtt, Estemóát legelőivel együtt,",
  "15": "Hólónt legelőivel együtt, Debírt legelőivel együtt,",
  "16": "Ajint legelőivel együtt, Juttát legelőivel együtt és Bét-Semest legelőivel együtt: kilenc várost ebből a két törzsből.",
  "17": "Benjámin törzséből Gibeónt legelőivel együtt, Gebát legelőivel együtt,",
  "18": "Anátótot legelőivel együtt és Almónt legelőivel együtt: négy várost.",
  "19": "Áron fiainak, a papoknak összesen tizenhárom város jutott, a hozzájuk tartozó legelőkkel együtt.",
  "20": "A Kehát fiainak nemzetségeihez tartozó léviták közül Kehát többi fiának ezek a városok jutottak sorsolással Efraim törzséből:",
  "21": "nekik adták Efraim hegyvidékén a gyilkosok menedékvárosát, Sikemet legelőivel együtt, továbbá Gézert legelőivel együtt,",
  "22": "Kibcajimot legelőivel együtt és Bét-Hórónt legelőivel együtt: négy várost.",
  "23": "Dán törzséből Eltekét legelőivel együtt, Gibbetónt legelőivel együtt,",
  "24": "Ajjálónt legelőivel együtt és Gat-Rimmónt legelőivel együtt: négy várost.",
  "25": "Manassé törzsének egyik feléből Taanakot legelőivel együtt és Gat-Rimmónt legelőivel együtt: két várost.",
  "26": "Kehát fiai többi nemzetségének összesen tíz város jutott, a hozzájuk tartozó legelőkkel együtt.",
  "27": "A léviták nemzetségei közül Gérsón fiainak adták Manassé törzsének másik feléből a gyilkosok menedékvárosát, a básáni Gólánt legelőivel együtt és Beesterát legelőivel együtt: két várost.",
  "28": "Issakár törzséből Kisjónt legelőivel együtt, Dáberatot legelőivel együtt,",
  "29": "Jarmútot legelőivel együtt és Én-Gannímot legelőivel együtt: négy várost.",
  "30": "Ásér törzséből Misált legelőivel együtt, Abdónt legelőivel együtt,",
  "31": "Helkatot legelőivel együtt és Rehóbot legelőivel együtt: négy várost.",
  "32": "Naftáli törzséből Galileában a gyilkosok menedékvárosát, Kedest legelőivel együtt, Hammót-Dórt legelőivel együtt és Kartánt legelőivel együtt: három várost.",
  "33": "A gérsóni nemzetségeknek összesen tizenhárom város jutott, a hozzájuk tartozó legelőkkel együtt.",
  "34": "A többi lévitának, Merárí fiai nemzetségeinek adták Zebulon törzséből Jokneámot legelőivel együtt, Kartát legelőivel együtt,",
  "35": "Dimnát legelőivel együtt és Nahalált legelőivel együtt: négy várost.",
  "36": "Rúben törzséből Becert legelőivel együtt, Jahcát legelőivel együtt,",
  "37": "Kedémótot legelőivel együtt és Méfaatot legelőivel együtt: négy várost.",
  "38": "Gád törzséből Gileádban a gyilkosok menedékvárosát, Rámótot legelőivel együtt, Mahanajimot legelőivel együtt,",
  "39": "Hesbónt legelőivel együtt és Jazért legelőivel együtt: összesen négy várost.",
  "40": "A léviták többi nemzetségei közül Merárí fiai nemzetségeinek sorsolással tizenkét város jutott.",
  "41": "A lévitáknak tehát Izráel fiainak birtokaiból összesen negyvennyolc város jutott, a hozzájuk tartozó legelőkkel együtt.",
  "42": "Ezekhez a városokhoz városonként legelők is tartoztak körös-körül; így volt ez mindegyik város esetében.",
  "43": "Így adta oda az  Úr Izráelnek az egész országot, amelyről megesküdött, hogy atyáiknak adja. Birtokba is vették, és letelepedtek benne.",
  "44": "Nyugalmat is adott nekik az  Úr mindenfelől, pontosan úgy, ahogyan megesküdött erre atyáiknak. Ellenségeik közül senki sem tudott megállni velük szemben: minden ellenségüket kezükbe adta az  Úr.",
  "45": "Egyetlen szó sem veszett el azokból az ígéretekből, amelyeket az  Úr Izráel házának tett, mind beteljesedett."
}