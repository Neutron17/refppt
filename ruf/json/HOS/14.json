{
  "1": "Megbűnhődik Samária, mert engedetlen volt Istenével szemben. Fegyver által esnek el, csecsemőit sziklához vágják, és terhes asszonyait fölhasogatják.",
  "2": "Térj meg, Izráel, Istenedhez, az  Úrhoz, mert bűnöd miatt buktál el!",
  "3": "Ezeket a szavakat vigyétek magatokkal, amikor megtértek az  Úrhoz, ezt mondjátok neki: Bocsáss meg minden bűnt, és fogadd szívesen, ha ajkunk gyümölcsét áldozzuk neked!",
  "4": "Asszíria nem segít meg minket, lóra sem ülünk többé. Nem nevezzük többé Istenünknek kezünk csinálmányát. Csak nálad talál irgalmat az árva.",
  "5": "Kigyógyítom őket a hűtlenségből, szívből szeretni fogom őket, mert elfordult róluk haragom.",
  "6": "Harmat leszek Izráelnek: virágzik majd, mint a liliom, gyökeret ver, mint a Libánon fái.",
  "7": "Ágai szétterülnek, ékes lesz, mint az olajfa, és illatos, mint a Libánon.",
  "8": "Akkor majd ismét Isten oltalmában élnek, gabonát termesztenek; virulnak, mint a szőlő, híresek lesznek, mint a libánoni bor.",
  "9": "Efraimnak nem lesz köze többé a bálványokhoz. Én majd meghallgatom, és törődöm vele. Olyan leszek, mint a zöldellő ciprus, tőlem kapod majd a gyümölcseidet!",
  "10": "Aki bölcs, belátja ezeket, aki értelmes, az megérti. Mert egyenesek az  Úr útjai: az igazak járnak rajtuk, a vétkesek elbuknak rajtuk."
}