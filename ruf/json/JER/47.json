{
  "1": "Így szólt az  Úr igéje Jeremiás prófétához a filiszteusokról, mielőtt a fáraó megverte Gázát.",
  "2": "Ezt mondja az  Úr: Víz indul el észak felől, áradó folyóvá duzzad, elárasztja az országot és a benne élőket, a városokat és a bennük lakókat. Az emberek segítségért kiáltanak, jajgat az ország minden lakója.",
  "3": "Mert csattognak a mének patái, dübörögnek a harci kocsik, robognak a kerekei. Az apák még fiaikkal sem törődnek, mert erejük odalett,",
  "4": "mert eljön az a nap, amely elpusztít minden filiszteust, kiirtja Tírusz és Szidón utolsó segítőit is. Elpusztítja az  Úr a filiszteusokat, a Kaftór szigetéről valók utódait.",
  "5": "Kopaszra nyiratkoznak Gázában, elnémulnak Askelónban. Völgyüknek maradék népe, még meddig vagdosod magad?",
  "6": "Jaj,  Úrnak kardja, meddig nem nyugszol meg? Húzódj vissza hüvelyedbe, csillapodj, maradj veszteg!",
  "7": "Hogyan maradhatna nyugton? Hiszen az  Úr parancsolta Askelónhoz, a tengerpart ellen ő rendelte ki."
}