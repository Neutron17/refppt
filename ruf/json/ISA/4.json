{
  "1": "Hét asszony ragad majd meg egy férfit azon a napon, és ezt mondják: A magunk kenyerét esszük, a magunk ruhájába öltözünk, csak hadd viseljük a nevedet! Vedd le rólunk a gyalázatot!",
  "2": "Azon a napon ékes és dicső sarjat támaszt majd az  Úr, a föld gyümölcse pedig pompás és díszes lesz azoknak, akik Izráelből megmaradnak.",
  "3": "Akkor szentnek mondják majd azt, aki megmarad a Sionon, és életben marad Jeruzsálemben, aki csak föl van írva az élők közé a jeruzsálemiek közül.",
  "4": "Ha lemosta az Úr Sion leányainak a szennyét, és leöblítette Jeruzsálem vérét ítélő lelkével, megtisztító lelkével,",
  "5": "a Sion-hegy egész területe és a gyülekezet fölé nappal felhőt és ködöt teremt az  Úr, éjjel pedig lángoló tűz fényét. Mindezek fölött az  Úr dicsősége lesz majd az oltalom.",
  "6": "Sátor lesz árnyékul nappal a hőség ellen, menedék és rejtekhely a zivatar és az eső ellen."
}