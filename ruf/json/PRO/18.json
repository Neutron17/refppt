{
  "1": "A különc a maga kívánsága után jár, és hadakozik minden jóravaló dolog ellen.",
  "2": "Az ostoba nem leli kedvét az értelemben, csak saját eszének fitogtatásában.",
  "3": "Ahová bűnös érkezik, oda megérkezik a megvetés is, és a szégyentelenséggel együtt jár a gyalázat.",
  "4": "Mély víz az ember szájának beszéde, áradó patak, bölcsesség forrása.",
  "5": "Nem jó a bűnösnek kedvezni, sem jogaiból kiforgatni az igaz embert.",
  "6": "Az ostoba ajka perpatvart okoz, és szája vereséget idéz elő.",
  "7": "Az ostobának saját szája a romlása, és saját ajkai ejtik csapdába őt.",
  "8": "A rágalmazó szavai, mint a jó falatok, behatolnak a test belsejébe.",
  "9": "Aki munkájában hanyag, az testvére annak, aki tönkretesz.",
  "10": "Erős torony az  Úr neve, oda fut az igaz, és védelmet talál.",
  "11": "A gazdagnak a vagyon az erős városa, magas várfalnak képzeli.",
  "12": "Akire romlás vár, annak fölfuvalkodik a szíve, de akire dicsőség, az alázatos.",
  "13": "Aki arra felel, amit meg sem hallgatott, azt bolondnak tartják, és megpirongatják.",
  "14": "Az ember lelke elviseli a szenvedést, de ha a lélek összetörik, azt el lehet-e hordozni?",
  "15": "Az értelmes ember szíve ismeretet szerez, és a bölcsek füle ismeretre törekszik.",
  "16": "Az ajándék tág teret nyit az ember előtt, és az előkelők elé juttatja.",
  "17": "Igaznak látszik az, aki először szól a perben, de sorra kerül ellenfele is, és megcáfolja.",
  "18": "A sorsvetés megszünteti a viszálykodást, és szétválasztja az erőszakosakat.",
  "19": "A rászedett testvér hozzáférhetetlenebb az erős városnál, és a viszály olyan, mint városkapun a zár.",
  "20": "Amit mond az ember, annak a gyümölcséből fog jóllakni a teste, és amit a beszéde terem, azzal kell jóllaknia.",
  "21": "Élet és halál van a nyelv hatalmában, amelyiket szereti az ember, annak a gyümölcsét eszi.",
  "22": "Aki jó feleséget talált, kincset talált, és elnyerte az  Úr jóakaratát.",
  "23": "Könyörögve szól a szegény, de a gazdag keményen válaszol.",
  "24": "Van ember, aki bajba juttatja felebarátait, de van olyan barát, aki ragaszkodóbb a testvérnél."
}