{
  "1": "Mindezek alapján írásbeli megállapodást készítettünk, amelyet pecséttel láttak el vezetőink, lévitáink és papjaink.",
  "2": "Az iratot pecséttel látták el: Nehémiás, Hakaljá fia, a királyi helytartó és Cidkijjá.",
  "3": "Azután Szerájá, Azarjá és Jirmejá,",
  "4": "Pashúr, Amarjá és Malkijjá,",
  "5": "Hattús, Sebanjá és Mallúk,",
  "6": "Hárim, Merémót és Óbadjá,",
  "7": "Dániel, Ginnetón és Bárúk,",
  "8": "Mesullám, Abijjá és Mijjámín,",
  "9": "Maazjá, Bilgaj és Semajá. Ezek voltak a papok.",
  "10": "A léviták ezek voltak: Jésúa, Azanjá fia, a Hénádád fiai közül való Binnúj és Kadmíél",
  "11": "és testvéreik: Sebanjá, Hódijjá és Kelítá, Pelájá és Hánán,",
  "12": "Míká, Rehób és Hasabjá,",
  "13": "Zakkúr, Sérébjá és Sebanjá,",
  "14": "Hódijjá, Bání és Benínú.",
  "15": "A nép főemberei pedig ezek voltak: Parós, Pahat-Móáb, Élám, Zattú és Bání,",
  "16": "Bunní, Azgád és Bébaj,",
  "17": "Adónijjá, Bigvaj és Ádín,",
  "18": "Átér, Hizkijjá és Azzúr,",
  "19": "Hódijjá, Hásum és Bécaj,",
  "20": "Háríf, Anátót és Nébaj,",
  "21": "Magpiás, Mesullám és Hézír,",
  "22": "Mesézabél, Cádók és Jaddúa,",
  "23": "Pelatjá, Hánán és Anájá,",
  "24": "Hóséa, Hananjá és Hassúb,",
  "25": "Lóhés, Pilhá és Sóbék,",
  "26": "Rehúm, Hasabná és Maaszéjá,",
  "27": "Ahijjá, Hánán és Ánán,",
  "28": "Mallúk, Hárim és Baaná.",
  "29": "A nép többi része: a papok, a léviták, a kapuőrök, az énekesek, a templomszolgák és mindazok, akik a tartományok népeitől elkülönülve csatlakoztak az Isten törvényéhez feleségeikkel, fiaikkal és leányaikkal együtt; mindenki, aki már elég értelmes volt hozzá,",
  "30": "csatlakoztak előkelő honfitársainkhoz. Átok terhe alatt megesküdtünk arra, hogy Isten törvénye szerint élünk, amelyet Isten az ő szolgája, Mózes által adott, és hogy megtartjuk és teljesítjük Urunknak, az  Úrnak minden parancsolatát, előírását és rendelkezését.",
  "31": "Nem adjuk leányainkat az országban élő népekhez, és fiainknak nem veszünk feleséget az ő leányaik közül.",
  "32": "Ha az országban élő népek árut vagy bármilyen gabonát hoznak eladásra a nyugalom napján, nem vásárolunk tőlük a nyugalom napján vagy más ünnepnapokon. A hetedik évben parlagon hagyjuk a földet, és elengedünk minden tartozást.",
  "33": "Köteleztük magunkat arra, hogy évenként egyharmad sekelt adunk Istenünk házának a szolgálatára:",
  "34": "a sorba rakott kenyerekre, az állandó étel- és égőáldozatra, a nyugalom napján, újholdkor és a megszabott ünnepeken bemutatandó áldozatokra, továbbá a szent adományokra és a vétekáldozatokra, hogy engesztelést szerezzenek Izráelért, és minden munkára Istenünk házánál.",
  "35": "Mi, papok, léviták és a nép kisorsoltuk, hogy évről évre mikor melyik család hordja be az áldozathoz szükséges tűzifát Istenünk házába, hogy égjen a tűz Istenünknek, az  Úrnak az oltárán, ahogyan az elő van írva a törvényben.",
  "36": "Bevisszük földünknek első termését és mindenféle gyümölcsfának az első termését évről évre az  Úr házába.",
  "37": "Elsőszülött fiainkkal és állatainkkal is úgy járunk el, ahogyan elő van írva a törvényben. Marháink és juhaink elsőszülöttjeit bevisszük Istenünk házába a papoknak, akik Istenünk házában végeznek szolgálatot.",
  "38": "A tésztánkból készült első lepényt meg mindenféle gyümölcsfánknak, a mustnak és olajnak a legjavát felajánljuk, és bevisszük Istenünk házának a kamráiba a papoknak, földünkről a tizedet pedig a lévitáknak. Nekik, a lévitáknak kell beszedniük a tizedet minden városban, ahol csak a földet megműveljük.",
  "39": "Egy áronita pap legyen a lévitákkal, amikor a léviták beszedik a tizedet. A léviták pedig vigyék be a tizednek a tizedét Istenünk házába, a kincstár kamráiba.",
  "40": "Ezekbe a kamrákba kell bevinniük Izráel fiainak és Lévi fiainak a felajánlott gabonát, mustot és olajat, mert ott vannak a szent edények meg a szolgálatot végző papok, a kapuőrök és az énekesek. Nem fogjuk elhanyagolni Istenünk házát!"
}