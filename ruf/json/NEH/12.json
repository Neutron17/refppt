{
  "1": "Ezek azok a papok és léviták, akik hazatértek Zerubbábellel, Sealtíél fiával és Jésúával: Szerájá, Jirmejá és Ezrá,",
  "2": "Amarjá, Mallúk és Hattús,",
  "3": "Sekanjá, Rehúm és Merémót,",
  "4": "Iddó, Ginnetón és Abijjá,",
  "5": "Mijjámín, Maadjá és Bilgá,",
  "6": "Semajá, Jójáríb és Jedajá,",
  "7": "Szallú, Ámók, Hilkijjá és Jedajá. Ezek voltak Jésúa idejében a papoknak és hozzátartozóiknak a főemberei.",
  "8": "A léviták pedig ezek voltak: Jésúa, Binnúj és Kadmíél, Sérébjá, Jehúdá és Mattanjá, aki hozzátartozóival együtt a magasztaló éneklés vezetője volt.",
  "9": "Velük szemben álltak szolgálati beosztásuknak megfelelően a hozzátartozóik: Bakbukjá és Unní.",
  "10": "Jésúa nemzette Jójákímot, Jójákím nemzette Eljásíbot, Eljásíb pedig Jójádát.",
  "11": "Jójádá nemzette Jónátánt, Jónátán pedig nemzette Jaddúát.",
  "12": "Jójákím idejében a papok között ezek voltak a családfők: Szerájá családjában Merájá, Jirmejáéban Hananjá,",
  "13": "Ezráéban Mesullám, Amarjáéban Jóhánán,",
  "14": "Melíkúéban Jónátán, Sebanjáéban Jószéf,",
  "15": "Háriméban Adná, Merájótéban Helkaj,",
  "16": "Iddóéban Zekarjá, Ginnetónéban Mesullám,",
  "17": "Abijjáéban Zikrí, Minjámínéban, Móadjáéban Piltaj,",
  "18": "Bilgáéban Sammúa, Semajáéban Jónátán,",
  "19": "Jójáríbéban Mattenaj, Jedajáéban Uzzí,",
  "20": "Szallajéban Kallaj, Ámókéban Éber,",
  "21": "Hilkijjáéban Hasabjá, Jedajáéban pedig Netanél.",
  "22": "A léviták között – de a papok között is – Eljásíb, Jójádá, Jóhánán és Jaddúa idejében jegyezték föl a családfőket a perzsa Dárius uralkodásáig.",
  "23": "Lévi leszármazottainak a családfőit egy krónikában jegyezték föl egészen Jóhánánnak, Eljásíb fiának az idejéig.",
  "24": "A léviták főemberei ezek voltak: Hasabjá, Sérébjá és Jésúa, Kadmíél fia; hozzátartozóik pedig velük szemben állva énekelték a dicsérő és magasztaló énekeket, ahogyan Dávid, az Isten embere elrendelte, egyik kórus szemben a másikkal.",
  "25": "Mattanjá, Bakbukjá és Óbadjá, Mesullám, Talmón és Akkúb kapuőrök voltak, akik a kapuknál levő raktárakra vigyáztak.",
  "26": "Ezek Jójákímnak, Jésúa fiának, Jócádák unokájának az idejében és Nehémiás helytartónak meg Ezsdrás papnak, az írástudónak az idejében éltek.",
  "27": "Jeruzsálem falainak a felavatásakor mindenütt fölkeresték a lévitákat, és elvitték őket Jeruzsálembe, hogy tartsák meg az avatási ünnepséget, és örvendezzenek hálaadással, énekléssel, cintányérokkal, lantokkal és citerákkal.",
  "28": "Össze is gyűltek az énekesek Jeruzsálem egész környékéről, a netófáiak falvaiból,",
  "29": "Bét-Gilgálból, Geba és Azmávet vidékéről, mert az énekesek Jeruzsálem körül építettek maguknak falvakat.",
  "30": "És miután a papok meg a léviták megtisztították magukat, megtisztították a népet, a kapukat és a falakat is.",
  "31": "Azután felküldtem Júda vezető embereit a fal tetejére, és felállítottam két nagy, hálaadó énekkart és menetet. Az egyik jobb felé indult a várfalon a Szemét-kapu felé.",
  "32": "Utána Hósajá ment és Júda vezető embereinek a fele,",
  "33": "továbbá Azarjá, Ezrá és Mesullám,",
  "34": "Júda és Benjámin, Semajá és Jirmejá.",
  "35": "A papok közül pedig harsonákkal vonult Zekarjá, aki Jónátán fia, aki Semajá fia, aki Mattanjá fia, aki Míkájá fia, aki Zakkúr fia, aki Ászáf fia volt,",
  "36": "azután a hozzátartozói: Semajá, Azarél, Milalaj, Gilalaj, Máaj, Netanél, Júda és Hanání, Dávidnak, az Isten emberének a hangszereivel. Élükön Ezsdrás, az írástudó haladt.",
  "37": "A Forrás-kapunál egyenesen fölvonultak Dávid városának a lépcsőin, a fal följáróján Dávid palotája mellett keletre, a Vízi-kapuig.",
  "38": "A másik hálaadó énekkar pedig bal felé haladt, én mentem utánuk, azután a nép fele a falon, a Kemencék tornya mellett a széles falig.",
  "39": "Azután az Efraim-kapu, az Ó-kapu, a Hal-kapu, a Hananél-torony és a Méá-torony mellett egészen a Juh-kapuig mentek, és megálltak a Börtön-kapunál.",
  "40": "Majd fölállt a két hálaadó énekkar az Isten házában, és velem együtt az elöljárók fele",
  "41": "meg a papok: Eljákím, Maaszéjá és Minjámín, Míkájá, Eljóénaj, Zekarjá és Hananjá a harsonákkal,",
  "42": "továbbá Maaszéjá, Semajá és Eleázár, Uzzí, Jóhánán és Malkijjá, Élám és Ézer. Azután énekelni kezdtek az énekesek; Jizrahjá volt a karnagyuk.",
  "43": "Azon a napon nagy véresáldozatokat mutattak be, és örvendeztek, mert az Isten nagy örömöt szerzett nekik. Az asszonyok és gyermekek is örvendeztek; messzire elhallatszott, hogy mennyire örvendeznek Jeruzsálemben.",
  "44": "Azon a napon felügyelőket állítottak a kincsek, a felajánlások, az első termés és a tizedek raktárai élére, amelyekbe összegyűjtötték a papoknak és a lévitáknak járó törvényes részt a városok mezőiről, mert örültek a júdaiak, hogy szolgálatba álltak a papok és a léviták.",
  "45": "Ezek látták el az istentisztelettel és a tisztasági előírásokkal kapcsolatos tennivalókat meg az énekesek és a kapuőrök tennivalóit is Dávidnak és fiának, Salamonnak a parancsa szerint.",
  "46": "Mert nagyon régóta, Dávid és Ászáf idejétől fogva voltak az énekeseknek vezetői, és voltak Istent dicsérő és hálaadó énekek.",
  "47": "Zerubbábel és Nehémiás idejében egész Izráel megadta az áldozatokból napról napra az énekeseknek és a kapuőröknek járó részt. A szent adományokat is átadták a lévitáknak, a léviták pedig átadták a szent adományokat Áron fiainak."
}