{
  "1": "Lelkem összetört, napjaim peregnek, vár rám a temető!",
  "2": "Bizony, gúnyolódásban van csak részem, gáncsoskodásaik miatt le sem hunyom a szemem.",
  "3": "Tedd meg, vállalj értem kezességet! Ki más kezeskednék értem?",
  "4": "Mert szívükből eltávolítottad az értelmet, azért nem engeded fölülkerekedni őket.",
  "5": "Mások előtt prédával dicsekszik, miközben elsorvadnak fiai:",
  "6": "így tett példázattá az emberek előtt; olyan lettem, mint akit arcul köptek.",
  "7": "Tekintetem elhomályosodott a bosszúság miatt, minden tagom olyan, mint az árnyék.",
  "8": "Elszörnyednek ezen a becsületesek, és az ártatlan felindul az elvetemült miatt.",
  "9": "De az igaz ragaszkodik a maga útjához, és aki tiszta kezű, annak megnő az ereje.",
  "10": "De jöjjetek csak mindnyájan újra, úgysem találok bölcset köztetek!",
  "11": "Napjaim elmúltak, szétfoszlottak terveim, szívemnek vágyai.",
  "12": "Ők az éjszakát nappallá akarják változtatni, mintha a világosság közelebb lenne, mint a sötétség.",
  "13": "Ha abban kell reménykednem, hogy a holtak hazája a házam, a sötétségben vetettem meg az ágyam,",
  "14": "ha a sírgödröt kell atyámnak neveznem, a férgeket pedig anyámnak és nővéremnek,",
  "15": "hol van akkor az én reménységem? Ki láthat itt reménysugárt?",
  "16": "Velem száll le a holtak hazájába, ha majd együtt a porba hanyatlunk."
}