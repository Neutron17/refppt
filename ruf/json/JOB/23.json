{
  "1": "Ekkor megszólalt Jób, és ezt mondta:",
  "2": "Most is csak lázongás, ha panaszkodom, kezemmel kell elfojtanom sóhajtásomat.",
  "3": "Bár tudnám, hogy hol találom Istent! Elmennék a trónusáig,",
  "4": "eléje terjeszteném ügyemet, tele lenne szám szemrehányással,",
  "5": "hogy megtudjam, milyen szavakkal válaszol, és hogy megértsem, mit is mond nekem:",
  "6": "teljes erővel perel-e majd velem, vagy meghallgat figyelmesen?",
  "7": "Becsületes emberként vitatkoznék vele, és végleg fölmentene engem a bírám.",
  "8": "De ha kelet felé megyek, nincsen ott, ha nyugat felé, nem veszem észre.",
  "9": "Ha északon működik, nem látom, ha délre fordul, ott sem láthatom.",
  "10": "De ő tudja, milyen úton járok: ha megvizsgál, kiderül, hogy arany vagyok.",
  "11": "Szorosan járok a nyomában, az ő útján maradok, nem térek le róla.",
  "12": "Ajkának parancsából nem engedek, keblembe zártam szája mondásait.",
  "13": "De ő hajthatatlan – ki is téríthetné el a szándékától? Véghezviszi, amit lelke kíván.",
  "14": "Bizony, beteljesíti, amit kiszabott rám. Ilyesfélét gyakran szokott tenni.",
  "15": "Ezért rémület fog el színe előtt, ha csak rágondolok is, megrettenek tőle.",
  "16": "Mert Isten csüggesztette el a szívemet, a Mindenható rémített meg engem.",
  "17": "Mert nem a sötétség miatt kell elnémulnom, nem az arcomat borító sűrű homály miatt."
}