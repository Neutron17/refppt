{
  "1": "Ászá azt tette, amit jónak és helyesnek lát Istene, az  Úr.",
  "2": "Eltávolíttatta az idegen oltárokat és az áldozóhalmokat, összetörette a szent oszlopokat és kivágatta a szent fákat.",
  "3": "A júdaiaknak pedig megparancsolta, hogy őseik Istenét, az  Urat keressék, és teljesítsék a törvényt és a parancsolatokat.",
  "4": "Eltávolította Júda összes városából az áldozóhalmokat és a tömjénező oltárokat, és uralkodása alatt béke volt az országban.",
  "5": "Épített Júdában erődített városokat, mert béke volt az országban. Nem viseltek ellene háborút azokban az években, mert nyugalmat adott neki az  Úr.",
  "6": "Ezt mondta a júdaiaknak: Építsük ki ezeket a városokat, vegyük őket körül fallal, lássuk el tornyokkal, kapukkal és zárakkal, amíg a mienk az ország, mert kerestük Istenünket, az  Urat, és ő nyugalmat adott nekünk mindenfelől. El is végezték sikeresen az építkezést.",
  "7": "Ászá haderejét háromszázezer júdai pajzsos és kopjás, továbbá kétszáznyolcvanezer benjámini könnyű pajzsot viselő íjász alkotta. Ezek mind vitéz harcosok voltak.",
  "8": "Kivonult ellenük az etióp Zerah egymilliós haderővel és háromszáz harci kocsival, és megérkezett Márésá alá.",
  "9": "Ászá is kivonult ellene, és csatarendbe álltak a Cefatá-völgyben Márésánál.",
  "10": "Akkor Ászá így kiáltott Istenéhez, az  Úrhoz:  Uram, neked nem nehéz megsegíteni az erőtlent a sokasággal szemben! Segíts meg bennünket,  Urunk, Istenünk, mert rád támaszkodunk, és a te nevedben vonultunk e tömeg ellen!  Uram, te vagy a mi Istenünk, mutasd meg, hogy ember nem tehet ellened semmit!",
  "11": "És megverte az  Úr az etiópokat Ászá és Júda előtt. Megfutamodtak az etiópok,",
  "12": "Ászá és hadinépe pedig egészen Gerárig üldözte őket. Elestek az etiópok, senki sem maradt életben közülük, mert összetörtek az  Úr és az ő serege előtt. A júdaiak igen sok zsákmányt ejtettek.",
  "13": "Megvertek Gerár környékén minden várost, mert az  Úrtól való rettegés fogta el azokat. Kifosztottak minden várost, mert sok zsákmány volt bennük.",
  "14": "A jószágok aklait is lerombolták, és rengeteg juhot és tevét hajtottak el. Így tértek vissza Jeruzsálembe."
}