{
  "1": "Dávid zsoltára. Szeretetedről, törvényedről énekelek, zsoltárt zengek neked,  Uram!",
  "2": "Ügyelni akarok a tökéletes útra. Mikor jössz hozzám? Tökéletes szívvel akarok élni házamon belül.",
  "3": "Nem vetem a tekintetemet haszontalan dolgokra. Gyűlölöm a széthúzókat, semmi közöm hozzájuk!",
  "4": "A csalárd szív távol áll tőlem, tudni sem akarok a gonoszságról.",
  "5": "Aki titokban rágalmazza felebarátját, azt elnémítom. A fennhéjázót és a kevély szívűt nem tűröm meg.",
  "6": "Jól látom a hűségeseket az országban, ők velem maradhatnak. Aki tökéletes úton jár, az szolgálhat engem.",
  "7": "Nem maradhat házamban, aki álnokságot művel. Aki hazugságot beszél, nem állhat meg színem előtt.",
  "8": "Reggelenként elnémítok minden bűnös embert az országban. Így irtok ki az  Úr városából minden gonosztevőt."
}