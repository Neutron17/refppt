{
  "1": "A karmesternek: Mély hangra. Dávid zsoltára.",
  "2": "Segíts,  Uram, mert elfogytak a kegyesek, eltűntek a hívek az emberek közül.",
  "3": "Hazug módon beszélnek egymással, sima szájjal, kétszínűen beszélnek.",
  "4": "Irtson ki az  Úr minden sima szájat és nagyokat mondó nyelvet!",
  "5": "Mert ezt mondják: Győzzük nyelvvel, segít rajtunk a szánk, ki lehetne úrrá rajtunk?",
  "6": "Most már fölkelek – mondja az  Úr – a szegények elnyomása, az elesettek sóhajtása miatt, és szabadulást adok az arra vágyódónak.",
  "7": "Az  Úr ígéretei tiszták, olyanok, mint a hétszer tisztított ezüst, melyet földbe vájt formába öntöttek.",
  "8": "Uram, te megtartod ígéreteidet, minket pedig megoltalmazol ettől a nemzedéktől mindenkor,",
  "9": "még ha bűnösök járkálnak is körülöttünk, és az alávalóságot magasztalják is az emberek."
}