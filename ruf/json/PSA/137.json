{
  "1": "Amikor Babilon folyói mellett laktunk, sírtunk, ha a Sionra gondoltunk.",
  "2": "A fűzfákra akasztottuk ott hárfáinkat.",
  "3": "Mert akik elhurcoltak minket, énekszót követeltek tőlünk, és akik sanyargattak, öröméneket: Énekeljetek nekünk a Sion-énekekből!",
  "4": "Hogyan énekelhetnénk éneket az  Úrról idegen földön?",
  "5": "Ha megfeledkezem rólad, Jeruzsálem, bénuljon meg a jobb kezem!",
  "6": "Nyelvem ragadjon az ínyemhez, ha nem emlékezem rád, ha nem Jeruzsálemet tartom legfőbb örömömnek!",
  "7": "Emlékezz,  Uram, az edómiakra, akik ezt mondták Jeruzsálem napján: Romboljátok le, romboljátok le, egészen az alapjáig!",
  "8": "Babilon pusztulásra méltó népe! Boldog lesz, aki megfizet neked azért, amit velünk elkövettél.",
  "9": "Boldog lesz, aki megragadja és a sziklához csapja csecsemőidet!"
}