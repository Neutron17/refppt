{
  "1": "Zsoltár, templomszentelési ének. Dávidé.",
  "2": "Magasztallak,  Uram, mert megmentettél. Nem engedted, hogy ellenségeim örüljenek bajomon.",
  "3": "Uram, Istenem, hozzád kiáltottam, és meggyógyítottál engem.",
  "4": "Uram, kihoztál engem a holtak hazájából, életben tartottál, nem roskadtam a sírba.",
  "5": "Zengjetek az  Úrnak, ti, hívei, magasztaljátok szent nevét!",
  "6": "Mert csak egy pillanatig tart haragja, de egész életen át a kegyelme. Este szállást vesz a sírás, reggelre itt az ujjongás.",
  "7": "Míg jó dolgom volt, azt gondoltam: Nem tántorodom meg soha.",
  "8": "Uram, kegyelmedből hatalmas hegyre állítottál. De mikor elrejtetted orcádat, nagyon megrettentem.",
  "9": "Ekkor hozzád kiáltottam,  Uram, és így esedeztem az Úrhoz:",
  "10": "Mit használ neked a vérem, ha leszállok a sírgödörbe? Hálát ad-e neked, aki porrá lett, hirdeti-e hűségedet?",
  "11": "Hallgass meg,  Uram, kegyelmesen, légy segítségemre,  Uram!",
  "12": "Te pedig gyászomat örömre fordítottad, leoldoztad gyászruhámat, és örömbe öltöztettél.",
  "13": "Ezért szüntelen zeng neked a szívem, örökké magasztallak,  Uram, Istenem!"
}