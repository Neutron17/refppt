{
  "1": "Kórah fiainak zsoltáréneke. Szent hegyen alapította",
  "2": "az  Úr Sion kapuit: jobban szereti Jákób minden lakóhelyénél.",
  "3": "Dicső dolgokat beszélnek rólad, Isten városa! (Szela.)",
  "4": "Egyiptomot és Babilóniát azok között fogom említeni, akik ismernek engem. Filiszteának, Tírusznak és Etiópiának itt van a szülőhazája.",
  "5": "Sionról pedig ezt mondják: Mindegyiküknek ez a szülőhazája, a Felséges szilárdítja meg.",
  "6": "Az  Úr számba veszi a népeket, amikor beírja őket: Itt van a szülőhazájuk. (Szela.)",
  "7": "Körtáncban éneklik: Minden forrásom belőled fakad."
}