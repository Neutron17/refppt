{
  "1": "Boldog ember az, aki nem jár a bűnösök tanácsa szerint, nem áll a vétkesek útjára, és nem ül a csúfolódók székére,",
  "2": "hanem az  Úr törvényében gyönyörködik, és az ő törvényéről elmélkedik éjjel-nappal.",
  "3": "Olyan lesz, mint a folyóvíz mellé ültetett fa, amely idejében megtermi gyümölcsét, és nem hervad el a lombja. Minden sikerül, amit tesz.",
  "4": "Nem így járnak a bűnösök, hanem úgy, mint a pelyva, amelyet szétszór a szél.",
  "5": "Ezért nem állhatnak meg a bűnösök az ítélet idején és a vétkesek az igazak közösségében.",
  "6": "Mert ismeri az  Úr az igazak útját, a bűnösök útja pedig semmibe vész."
}