{
  "1": "Júda fiai voltak: Pérec, Hecrón, Karmí, Húr és Sóbál.",
  "2": "Sóbál fia, Reájá nemzette Jahatot, Jahat nemzette Ahúmajt és Lahadot. Ezek a córiak nemzetségei.",
  "3": "Ezeknek volt Étám az apja: Jizreel, Jismá és Jidbás; nővérük neve Haclelpóní volt.",
  "4": "Penúél Gedór apja, Ézer pedig Húsá apja volt. Ezek Húrnak, Efrátá elsőszülöttjének, Betlehem apjának a fiai.",
  "5": "Ashúrnak, Tekóa atyjának két felesége volt: Helá és Naará.",
  "6": "Naará szülte neki Ahuzzámot, Héfert, Témenít és az ahastáriakat. Ezek voltak Naará fiai.",
  "7": "Helá fiai voltak: Ceret, Jecóhar és Etnán.",
  "8": "Kóc nemzette Ánúbot, Haccóbébát és Aharhélnak, Hárúm fiának a nemzetségeit.",
  "9": "Jabéc tekintélyesebb volt testvéreinél. Anyja nevezte el Jabécnak, mert ezt mondta: Bizony fájdalommal szültem őt!",
  "10": "Jabéc segítségül hívta Izráel Istenét, és ezt mondta: Bárcsak nagyon megáldanál engem, és kiszélesítenéd határomat, velem lennél, és megoltalmaznál a bajtól, hogy ne érjen fájdalom! És megadta neki Isten, amit kért.",
  "11": "Kelúb, Súhá testvére nemzette Mehírt. Ő Estón apja.",
  "12": "Estón nemzette Bét-Ráfát, Pászéahot és Tehinnát, Ír-Náhás atyját. Ezek a rékaiak.",
  "13": "Kenaz fiai Otníél és Szerájá voltak. Otníél fia Hatat volt.",
  "14": "Meónótaj nemzette Ofrát, Szerájá nemzette Jóábot, a gé-harásímbeliek atyját, akik mesteremberek voltak.",
  "15": "Kálébnak, Jefunne fiának a fiai voltak: Írú, Élá és Naam. Élá fia volt Kenaz.",
  "16": "Jehallelél fiai voltak: Zíf, Zífá, Tírjá és Aszarél.",
  "17": "Ezrá fiai voltak: Jeter, Mered, Éfer és Jálón. Ennek a felesége lett terhes Mirjámmal, majd Sammajjal és Jisbáhhal, Estemóa atyjával.",
  "18": "Ennek a júdai felesége szülte Jeredet, Gedór atyját, Hébert, Szókó atyját és Jekútíélt, Zánóah atyját. Mindezek Bitjának, a fáraó leányának az utódai, akit még Mered vett feleségül.",
  "19": "Hódijjá feleségének, Naham nővérének a fiai voltak: a geremi Keílá atyja és a maakái Estemóa.",
  "20": "Simon fiai voltak: Amnón, Rinná, Ben-Hánán és Tílón. Jisí fia volt Zóhét és Ben-Zóhét.",
  "21": "Júda fiának, Sélának a fiai voltak: Ér, Léká atyja, Ladá, Márésá atyja és a takácsok házának a nemzetségei Bét-Asbéában,",
  "22": "azután Jókím meg a kózébáiak, Jóás és Száráf, akik Móábból házasodtak, de visszatértek Betlehembe. Régi dolgok ezek!",
  "23": "Ők voltak a fazekasok, Netáím és Gedérá lakói, akik a király mellett, az ő szolgálatában laktak ott.",
  "24": "Simeon fiai voltak: Nemúél, Jámín, Járíb, Zerah és Saul.",
  "25": "Ennek a fia Sallúm, ennek a fia Mibszám, ennek a fia Mismá volt.",
  "26": "Mismá utódai: az ő fia volt Hammúél, ennek a fia Zakkúr, ennek a fia Simí.",
  "27": "Simínek tizenhat fia és hat leánya volt, de testvéreinek nem sok fia volt, és egész nemzetségük nem volt olyan népes, mint Júda fiaié.",
  "28": "Ezek Beérsebában, Móládában és Hacar-Súálban laktak,",
  "29": "továbbá Bilhában, Ecemben és Tóládban,",
  "30": "Betúélban, Hormában és Ciklágban,",
  "31": "Bét-Markábótban, Hacar-Szúszímban, Bét-Biríben és Saarajimban. Ezek voltak a városaik Dávid uralkodásának kezdetéig.",
  "32": "Településeik voltak: Étám és Ajin, Rimmón, Tóken és Ásán, ez az öt város",
  "33": "és mindazok a települések, amelyek ezek körül a városok körül voltak Baalig. Ezek voltak a lakóhelyeik, és volt nekik származási jegyzékük is.",
  "34": "Mesóbáb, Jamlék és Jósá, Amacjá fia,",
  "35": "Jóél és Jéhú, Jósibjá fia, aki Szerájá fia, Aszíél unokája volt,",
  "36": "Eljóénaj, Jaakóbá, Jesóhájá, Aszájá, Adíél, Jeszímiél, Benájá",
  "37": "és Zízá, Sifí fia, aki Allón fia, aki Jedájá fia, aki Simrí fia, aki Semajá fia volt:",
  "38": "ezek a név szerint említettek fejedelmek voltak, akiknek a nemzetségei igen megszaporodtak.",
  "39": "Ezért elmentek Gedór felé, a völgy keleti részéig, hogy ott keressenek nyájaiknak legelőt.",
  "40": "Találtak is kövér és jó legelőt. Az a föld pedig tágas, nyugalmas és csendes volt. Azelőtt hámiak laktak ott,",
  "41": "de Ezékiásnak, Júda királyának az idejében eljöttek ezek a név szerint följegyzettek, szétverték azoknak a sátrait, és kiirtották a meúniakat, akiket ott találtak. Így van ez ma is. A helyükre telepedtek, mert ott találtak nyájaiknak legelőt.",
  "42": "És közülük, Simeon fiai közül ötszáz ember elment a Széír-hegységbe, Jisí fiainak, Pelatjának, Nearjának, Refájának és Uzzíélnek a vezetésével.",
  "43": "Levágták Amálék menekültjeinek a maradékát, és ott laknak a mai napig is."
}