{
  "1": "Dávid házakat épített magának városában, helyet jelölt ki az Isten ládájának, és sátort vont föléje.",
  "2": "Akkor mondta ezt Dávid: Nem szabad másnak hordoznia az Isten ládáját, csak a lévitáknak, mert őket választotta ki az  Úr, hogy állandóan hordozzák és gondozzák az  Úr ládáját.",
  "3": "Összegyűjtötte azért Dávid Jeruzsálemben egész Izráelt, hogy az  Úr ládáját arra a helyre vitesse, amelyet kijelölt számára.",
  "4": "Összegyűjtötte Dávid Áron fiait és a lévitákat is:",
  "5": "Kehát fiainak a vezetőjét, Úríélt és százhúsz rokonát,",
  "6": "Merárí fiainak a vezetőjét, Aszáját és kétszázhúsz rokonát,",
  "7": "Gérsón fiainak a vezetőjét, Jóélt és százharminc rokonát,",
  "8": "Elícáfán fiainak a vezetőjét, Semaját és kétszáz rokonát,",
  "9": "Hebrón fiainak a vezetőjét, Elíélt és nyolcvan rokonát,",
  "10": "Uzzíél fiainak a vezetőjét, Ammínádábot és száztizenkét rokonát.",
  "11": "Ezután hívatta Dávid Cádók és Ebjátár papokat, a léviták közül pedig Úríélt, Aszáját, Jóélt, Semaját, Elíélt és Ammínádábot,",
  "12": "és ezt mondta nekik: Ti vagytok a léviták családfői; szenteljétek meg magatokat testvéreitekkel együtt, és vigyétek föl Izráel Istenének, az  Úrnak a ládáját arra a helyre, amelyet kijelöltem számára!",
  "13": "Mivel az előző alkalommal nem voltatok jelen, ránk tört Istenünk, az  Úr, mert nem az előírások szerint közeledtünk hozzá.",
  "14": "Megszentelték azért magukat a papok és a léviták, hogy fölvigyék Izráel Istenének, az  Úrnak a ládáját.",
  "15": "És a léviták rudakkal a vállukra vették az Isten ládáját, ahogyan Mózes parancsolta az  Úr beszéde szerint.",
  "16": "Dávid megparancsolta a léviták vezetőinek, hogy állítsák föl testvéreiket, az énekeseket hangszerekkel, lantokkal, citerákkal és cintányérokkal, és zendítsenek hangos öröménekre.",
  "17": "A léviták föl is állították Hémánt, Jóél fiát és testvérei közül Ászáfot, Berekjá fiát, továbbá testvéreik, Merárí fiai közül Étánt, Kúsájá fiát.",
  "18": "Velük együtt másodrangú beosztásban testvéreiket: Zekarját, Bént, Jaazíélt, Semírámótot, Jehíélt, Unnít, Elíábot, Benáját, Maaszéját, Mattitját, Elíflét, Miknéját, Óbéd-Edómot és Jeíélt mint őröket.",
  "19": "Az énekesek: Hémán, Ászáf és Étán a cintányérokat szólaltatták meg.",
  "20": "Zekarjá, Azíél, Semírámót, Jehíél, Unní, Elíáb, Maaszéjá és Benájá a magas hangú lantokat,",
  "21": "Mattitjá, Elíflé, Miknéjá, Óbéd-Edóm, Jeíél és Azazjá a mélyebb hangú citerákat kezelték.",
  "22": "Kenanjá volt a léviták vezetője az éneklésben, ő irányította az éneklést, mivel értett hozzá.",
  "23": "Berekjá és Elkáná őrködtek a ládánál,",
  "24": "Sebanjá, Jósáfát, Netanél, Amászaj, Zekarjá, Benájá és Elíézer papok fújták a harsonákat az Isten ládája előtt, Óbéd-Edóm és Jeíél pedig őrködtek a ládánál.",
  "25": "Dávid, Izráel vénei és az ezredparancsnokok elmentek, hogy elhozzák örvendezve az  Úr szövetségládáját Óbéd-Edóm házából.",
  "26": "Mivel Isten megsegítette a lévitákat, akik az  Úr szövetségládáját vitték, hét bikát és hét kost áldoztak.",
  "27": "Dávid lenvászon palástot terített magára, csakúgy, mint a ládát vivő összes lévita, az énekesek meg Kenanjá, az éneklés vezetője is; Dávid egy gyolcs éfódot is viselt.",
  "28": "Így vitte egész Izráel az  Úr szövetségládáját ujjongva, kürtszó, harsonák, cintányérok, lantok és citerák hangja mellett.",
  "29": "De Míkal, Saul leánya éppen akkor tekintett ki az ablakon, amikor az  Úr szövetségládája Dávid városába ért, és látta, ahogy Dávid király ugrándozva járja a szent táncot, ezért szívből megvetette őt."
}