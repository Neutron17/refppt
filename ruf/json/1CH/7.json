{
  "1": "Issakárnak négy fia volt: Tólá, Púá, Jásúb és Simrón.",
  "2": "Tólá fiai voltak Uzzí, Refájá, Jeríél, Jahmaj, Jibszám és Sámuel. Tólá családfői nemzetségük kiváló vitézei voltak. Számuk Dávid idejében huszonkétezer-hatszáz volt.",
  "3": "Uzzí fia volt Jizrahjá. Jizrahjá fiai voltak: Míkáél, Óbadjá, Jóél és Jissijjá. Mind az öten főemberek voltak.",
  "4": "Családi névjegyzékük szerint a hozzájuk tartozó, katonai szolgálatra rendelt csapatokhoz harminchatezer ember tartozott, mert sok feleségük és sok fiuk volt.",
  "5": "Testvéreik, Issakár egész nemzetsége, kiváló vitézek voltak, összesen nyolcvanhétezren, akiket beírtak a származási jegyzékbe.",
  "6": "Benjámin fiai hárman voltak: Bela, Beker és Jedíaél.",
  "7": "Bela fiai voltak: Ecbón, Uzzí, Uzzíél, Jerímót és Írí, ez az öt családfő és kiváló vitéz. A származási jegyzékbe huszonkétezer-harmincnégyen voltak beírva.",
  "8": "Beker fiai voltak: Zemírá, Jóás, Elíézer, Eljóénaj, Omrí, Jerémót, Abijjá, Anátót és Álemet. Mindezek Beker fiai voltak.",
  "9": "A származási jegyzékbe húszezer-kétszáz tőlük származó családfő és kiváló vitéz volt beírva.",
  "10": "Jedíaél fia Bilhán volt. Bilhán fiai voltak: Jeús, Benjámin, Éhúd, Kenaaná, Zétán, Tarsís és Ahísahar.",
  "11": "Mindezek Jedíaél fiai voltak, családfők és kiváló vitézek; a katonai szolgálatra alkalmas emberek tizenhétezer-kétszázan voltak.",
  "12": "Suppím és Huppím Ír fiai voltak. Husím Ahér fia volt.",
  "13": "Naftáli fiai voltak: Jahacíél, Gúní, Jécer és Sallúm, Bilha unokái.",
  "14": "Manassé fia volt Aszríél, akit arám másodfelesége szült. Ő szülte Mákírt, Gileád atyját is.",
  "15": "Mákír pedig feleségül vette Huppím és Suppím Maaká nevű húgát. Egy másik fiának Celofhád volt a neve. Celofhádnak csak leányai voltak.",
  "16": "Maaká, Mákír felesége fiút szült, akit Peresnek nevezett el, öccsét pedig Seresnek. Ennek a fiai voltak Úlám és Rekem.",
  "17": "Úlám fia Bedán volt. Ezek Gileádnak, Mákír fiának, Manassé unokájának a fiai.",
  "18": "Nővére, Móleket szülte Íshódot, Abíezert és Mahlát.",
  "19": "Semída fiai voltak Ahján, Sekem, Likhí és Aníám.",
  "20": "Efraim fia volt Sútelah, ennek a fia Bered, ennek a fia Tahat, ennek a fia Eládá, ennek a fia Tahat,",
  "21": "ennek a fia Zábád, ennek a fiai: Sútelah, Ézer és Elád. Ezeket megölték a gátiak, annak a földnek az őslakosai, mert lementek, hogy elvegyék a jószágukat.",
  "22": "Apjuk, Efraim sokáig gyászolt, ezért elmentek hozzá a testvérei, hogy megvigasztalják.",
  "23": "Azután bement a feleségéhez, az pedig teherbe esett, és fiút szült, akit Beríának neveztek el, mert ez akkor történt, amikor szerencsétlenség érte a házát.",
  "24": "Leánya Seerá volt, aki Alsó- és Felső-Bét-Hórónt és Uzzén-Seerát építette.",
  "25": "Fia Refah volt, ennek a fia Resef, ennek a fia Telah, ennek a fia Tahan,",
  "26": "ennek a fia Ladán, ennek a fia Ammíhúd, ennek a fia Elísámá,",
  "27": "ennek a fia Nún, ennek a fia pedig Józsué volt.",
  "28": "Az ő birtokuk és lakóhelyük volt Bétel és falvai, keletre Naarán, nyugatra Gézer és falvai, Sikem és falvai, egészen Ajjáig és falvaiig.",
  "29": "Manassé fiainak a birtokában voltak Bét-Seán és falvai, Taanak és falvai, Megiddó és falvai, Dór és falvai. Ezekben laktak Izráel fiának, Józsefnek az utódai.",
  "30": "Ásér fiai voltak: Jimná, Jisvá, Jisví, Beríá és ezeknek a húga, Szerah.",
  "31": "Beríá fiai voltak Héber és Malkíél, aki Birzajit apja volt.",
  "32": "Héber nemzette Jaflétot, Sómért, Hótámot és ezeknek a húgát, Súát.",
  "33": "Jaflét fiai voltak: Pászak, Bimhál és Asvát. Ezek Jaflét fiai.",
  "34": "Sómér fiai voltak: Ahí, Rohgá, Jehubbá és Arám.",
  "35": "Testvérének, Hélemnek a fiai voltak: Cófah, Jimná, Séles és Ámal.",
  "36": "Cófah fiai voltak: Szúah, Harnefer, Súál, Bérí és Jimrá,",
  "37": "meg Becer, Hód, Sammá, Silsá, Jitrán és Beérá.",
  "38": "Jeter fiai voltak: Jefunne, Piszpá és Ará.",
  "39": "Ullá fiai voltak: Árah, Hanníél és Ricjá.",
  "40": "Mindezek Ásér utódai voltak: családfők, válogatott, kiváló vitézek, elsők a fejedelmek között. Amikor származási jegyzékbe vették őket a katonai szolgálatra, szám szerint huszonhatezren voltak."
}