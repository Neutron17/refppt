{
  "1": "Áron fiainak a beosztása: Áron fiai Nádáb és Abíhú, Eleázár és Ítámár voltak.",
  "2": "Nádáb és Abíhú még apjuk előtt meghalt. Fiaik nem voltak, ezért Eleázár és Ítámár végezte a papi szolgálatot.",
  "3": "Ezeket osztotta be Dávid az Eleázár fiai közül való Cádókkal, valamint az Ítámár fiai közül való Ahímelekkel együtt a megbízatásuknak megfelelő szolgálatra.",
  "4": "Mivel Eleázár fiai között több férfi volt, mint Ítámár fiai között, ezért Eleázár fiai közül tizenhat családfőt osztottak be, Ítámár fiai közül pedig nyolc családfőt.",
  "5": "Sorsolással osztották be őket, ezeket is, meg azokat is. Így lettek Eleázár és Ítámár fiai szent és Istentől kijelölt vezető emberek.",
  "6": "Semajá, Netanél fia, a léviták közül való kancellár írta fel őket a király és a vezérek, Cádók főpap és Ahímelek, Ebjátár fia, továbbá a papok és a léviták családfői jelenlétében. Egy családot húztak ki Eleázárnak, majd még egyet, azután Ítámárnak is húztak egyet.",
  "7": "Az első sorshúzás Jójáríbra esett, a második Jedajára,",
  "8": "a harmadik Hárimra, a negyedik Szeórímra,",
  "9": "az ötödik Malkijjára, a hatodik Mijjámínra,",
  "10": "a hetedik Hakkócra, a nyolcadik Abijjára,",
  "11": "a kilencedik Jésúára, a tizedik Sekanjára,",
  "12": "a tizenegyedik Eljásíbra, a tizenkettedik Jákímra,",
  "13": "a tizenharmadik Huppára, a tizennegyedik Jesebábra,",
  "14": "a tizenötödik Bilgára, a tizenhatodik Immérre,",
  "15": "a tizenhetedik Hézírre, a tizennyolcadik Happiccécre,",
  "16": "a tizenkilencedik Petahjára, a huszadik Jehezkélre,",
  "17": "a huszonegyedik Jákínra, a huszonkettedik Gámúlra,",
  "18": "a huszonharmadik Delájára, a huszonnegyedik pedig Maazjára.",
  "19": "Ezek kaptak megbízást arra a szolgálatra, hogy bejárjanak az  Úr házába aszerint a rendtartás szerint, amelyet atyjuktól, Árontól kaptak, ahogyan Izráel Istene, az  Úr megparancsolta neki.",
  "20": "Lévi többi fiai voltak: Amrám fia volt Súbáél, Súbáél fia volt Jehdejá.",
  "21": "Rehabjától származott Jissijjá, Rehabjá első fia.",
  "22": "Jichártól származott Selómót, Selómót fia volt Jahat.",
  "23": "Hebrón fiai voltak: az első Jerijjá, a második Amarjá, a harmadik Jahazíél, és a negyedik Jekamám.",
  "24": "Uzzíél fia volt Míká, Míká fia Sámír.",
  "25": "Míká testvére Jissijjá volt, Jissijjá fia pedig Zekarjá.",
  "26": "Merárí fia volt Mahlí és Músí. Jaazijjá fia Benó volt.",
  "27": "Merárí fiai voltak: fiától, Jaazijjától származott Sóham, Zakkúr és Ibrí.",
  "28": "Mahlítól származott Eleázár. Neki nem voltak fiai.",
  "29": "Kístől származott Jerahmeél, Kís fia.",
  "30": "Músí fiai voltak: Mahlí, Éder és Jerímót. Ezek a léviták, családjaik szerint.",
  "31": "Ezekre is ugyanúgy sorsot vetettek, mint testvéreikre, Áron fiaira, Dávid király, Cádók és Ahímelek, továbbá a papok és a léviták családfői jelenlétében; a családfőkre ugyanúgy, mint legkisebb testvérükre."
}