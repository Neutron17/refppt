{
  "1": "Lévi fiai Gérsón, Kehát és Merárí voltak.",
  "2": "Név szerint ezek voltak Gérsón fiai: Libní és Simí.",
  "3": "Kehát fiai voltak: Amrám, Jichár, Hebrón és Uzzíél.",
  "4": "Merárí fiai Mahlí és Músí voltak. Ezek Lévi nemzetségei családjaik szerint.",
  "5": "Gérsón fia Libní, ennek a fia Jahat, ennek a fia Zimmá,",
  "6": "ennek a fia Jóáh, ennek a fia Iddó, ennek a fia Zerah és ennek a fia Jeotraj.",
  "7": "Kehát utódai voltak: az ő fia Ammínádáb, ennek a fia Kórah, ennek a fia Asszír,",
  "8": "ennek a fia Elkáná, ennek a fia Ebjászáf, ennek a fia pedig Asszír.",
  "9": "Ennek a fia Tahat, ennek a fia Úríél, ennek a fia Uzzijjá és ennek a fia Saul.",
  "10": "Elkáná fiai Amászaj és Ahímót voltak.",
  "11": "Ennek a fia Elkáná, ennek a fia Cófaj, ennek a fia Nahat,",
  "12": "ennek a fia Elíáb, ennek a fia Jeróhám, ennek a fia Elkáná, ennek a fia Sámuel.",
  "13": "Sámuel fiai: Jóél volt az elsőszülött, Abijjá a második.",
  "14": "Merárí utódai voltak: Mahlí, ennek a fia Libní, ennek a fia Simí, ennek a fia Uzzá,",
  "15": "ennek a fia Simá, ennek a fia Haggijjá és ennek a fia Aszájá.",
  "16": "Ezeket bízta meg Dávid, hogy az  Úr házában vezessék az éneklést, miután elhelyezte ott a ládát.",
  "17": "Ők végezték az éneklés szolgálatát a kijelentés sátrának a hajléka előtt, amíg Salamon föl nem építette az  Úr házát Jeruzsálemben, szolgálatban állva a rájuk vonatkozó rendtartás szerint.",
  "18": "Ezek álltak szolgálatban fiaikkal együtt: a kehátiak fiai közül Hémán, az énekes, aki Jóél fia, aki Sámuel fia,",
  "19": "aki Elkáná fia, aki Jeróhám fia, aki Elíél fia, aki Tóah fia,",
  "20": "aki Cúf fia, aki Elkáná fia, aki Mahat fia, aki Amászaj fia,",
  "21": "aki Elkáná fia, aki Jóél fia, aki Azarjá fia, aki Cefanjá fia,",
  "22": "aki Tahat fia, aki Asszír fia, aki Ebjászáf fia, aki Kórah fia,",
  "23": "aki Jichár fia, aki Kehát fia, aki Lévi fia, aki pedig Izráel fia volt.",
  "24": "Testvére, Ászáf állt a jobbján. Ászáf Berekjá fia volt, aki Simá fia,",
  "25": "aki Míkáél fia, aki Baaszéjá fia, aki Malkijjá fia,",
  "26": "aki Etní fia, aki Zerah fia, aki Adájá fia,",
  "27": "aki Étán fia, aki Zimmá fia, aki Simí fia,",
  "28": "aki Jahat fia, aki Gérsón fia, aki Lévi fia volt.",
  "29": "Testvéreik, Merárí fiai, bal felől voltak: Étán, Kísí fia, aki Abdí fia, aki Mallúk fia,",
  "30": "aki Hasabjá fia, aki Amacjá fia, aki Hilkijjá fia,",
  "31": "aki Amcí fia, aki Bání fia, aki Semer fia,",
  "32": "aki Mahlí fia, aki Músí fia, aki Merárí fia, aki Lévi fia volt.",
  "33": "Testvéreikre, a lévitákra volt bízva mindenféle szolgálat az Isten házának hajlékánál.",
  "34": "Az áldozatokat azonban Áron és fiai mutatták be az égőáldozati és az illatáldozati oltáron, továbbá ők végeztek minden teendőt a szentek szentjében, és ők szereztek engesztelést Izráelnek – mindenben úgy, ahogyan Mózes, az Isten szolgája megparancsolta.",
  "35": "Áron utódai ezek voltak: Eleázár volt a fia, ennek a fia Fineás, ennek a fia Abísúa,",
  "36": "ennek a fia Bukkí, ennek a fia Uzzí, ennek a fia Zerahjá,",
  "37": "ennek a fia Merájót, ennek a fia Amarjá, ennek a fia Ahítúb,",
  "38": "ennek a fia Cádók, és ennek a fia Ahímaac volt.",
  "39": "Ezek voltak a lakóhelyeik, a területükön levő sátortáborok: Áron fiai közül a kehátiak nemzetségének, mivel a sorsolás révén nekik jutott,",
  "40": "odaadták Júda földjén Hebrónt a körülötte levő legelőkkel együtt.",
  "41": "De a város mezejét és falvait Kálébnak, Jefunne fiának adták.",
  "42": "Áron fiainak adták a menedékvárosokat: Hebrónt, Libnát és legelőit, Jattírt és Estemóát és legelőit,",
  "43": "Hílézt és legelőit, Debírt és legelőit,",
  "44": "Ásánt és legelőit, Bét-Semest és legelőit.",
  "45": "Benjámin törzséből pedig Gebát és legelőit, Álemetet és legelőit, Anátótot és legelőit. Nemzetségeiknek összesen tizenhárom városuk volt.",
  "46": "Kehát többi fiának, akik a törzs nemzetségéből még hátra voltak, tíz város jutott sorsolás útján Efraim törzséből, Dán törzséből és Manassé törzsének a feléből.",
  "47": "Gérsón fiainak nemzetségeik szerint tizenhárom város jutott Issakár törzséből, Ásér törzséből, Naftáli törzséből és Manassé törzséből Básánban.",
  "48": "Merárí fiainak nemzetségeik szerint tizenkét város jutott sorsolás útján Rúben törzséből, Gád törzséből és Zebulon törzséből.",
  "49": "Így adtak Izráel fiai a lévitáknak városokat és legelőket.",
  "50": "Sorsolással adták oda Júda fiainak törzséből, Simeon fiainak törzséből és Benjámin fiainak törzséből ezeket a név szerint megnevezett városokat.",
  "51": "Kehát fiainak többi nemzetsége Efraim törzsétől kapta meg a nekik kisorsolt városokat.",
  "52": "Nekik adták át az alábbi menedékvárosokat: Sikemet és legelőit Efraim hegyvidékén, Gézert és legelőit,",
  "53": "Jokmeámot és legelőit, Bét-Hórónt és legelőit,",
  "54": "Ajjálónt és legelőit, Gat-Rimmónt és legelőit;",
  "55": "Manassé fele törzséből Ánért és legelőit meg Bileámot és legelőit. Ezeket adták Kehát többi fia nemzetségének.",
  "56": "Gérsón fiainak adták Manassé fél törzsének a nemzetségeiből Básánban Gólánt és legelőit, Astárótot és legelőit;",
  "57": "Issakár törzséből Kedest és legelőit, Dobratot és legelőit,",
  "58": "Rámótot és legelőit meg Ánémot és legelőit;",
  "59": "Ásér törzséből Másált és legelőit, Abdónt és legelőit,",
  "60": "Húkókot és legelőit, Rehóbot és legelőit;",
  "61": "Naftáli törzséből Galileában Kedest és legelőit, Hammónt és legelőit, Kirjátajimot és legelőit.",
  "62": "Merárí többi fiának Zebulon törzséből Rimmónót és legelőit, Tábórt és legelőit;",
  "63": "a Jordánon túl, Jerikóval szemben, a Jordántól keletre eső részen Rúben törzséből a pusztában Becert és legelőit, Jahcát és legelőit,",
  "64": "Kedémótot és legelőit, Méfaatot és legelőit;",
  "65": "Gád törzséből Gileádban Rámótot és legelőit, Mahanajimot és legelőit,",
  "66": "Hesbónt és legelőit, Jazért és legelőit."
}