{
  "1": "Így vették egész Izráelt származási jegyzékbe, és írták be őket Izráel királyainak a könyvébe.",
  "": "A júdaiakat hűtlenségük miatt fogságba hurcolták Babilóniába.",
  "2": "Az első lakosok, akik visszakerültek birtokukra és városaikba, izráeliek, papok, léviták és templomszolgák voltak.",
  "3": "Jeruzsálemben Júda és Benjámin fiai, valamint Efraim és Manassé fiai közül valók laktak:",
  "4": "Útaj, Ammíhúd fia, aki Omrí fia, aki Imrí fia, aki Bání fia, Pérecnek, Júda fiának az utódai közül.",
  "5": "A sílóiak közül Aszájá, az elsőszülött és a fiai.",
  "6": "Zerah fiai közül Jeúél és rokonsága, hatszázkilencvenen.",
  "7": "Benjámin fiai közül való volt Szallú, Messullám fia, aki Hódavjá fia, aki Hasszenuá fia volt.",
  "8": "Továbbá Jibnejá, Jeróhám fia, Élá, Uzzí fia, aki Mikrí fia volt, és Mesullám, Sefatjá fia, aki Reúél fia, aki Jibnijjá fia volt.",
  "9": "Rokonaik származásuk szerint kilencszázötvenhatan voltak. Mindezek a férfiak családfők voltak, ki-ki a maga családjában.",
  "10": "A papok közé tartozott Jedajá, Jójáríb és Jákín;",
  "11": "Azarjá, Hilkijjá fia, aki Mesullám fia, aki Cádók fia, aki Merájót fia, aki Ahítúbnak, az Isten háza felügyelőjének a fia volt.",
  "12": "Továbbá Adájá, Jeróhám fia, aki Pashúr fia, aki Malkijjá fia volt, és Maszaj, Adíél fia, aki Jahzérá fia, aki Mesullám fia, aki Mesillémít fia, aki Immér fia volt.",
  "13": "Rokonságuk, a családfők ezerhétszázhatvanan voltak, kiváló emberek Isten háza szolgálatának a munkájában.",
  "14": "A léviták közé tartozott Semajá, Hassúb fia, aki Azríkám fia, aki Hasabjá fia volt, Merárí fiai közül.",
  "15": "Bakbakkar, Heres és Gálál, továbbá Mattanjá, Míká fia, aki Zikrí fia, aki Ászáf fia volt.",
  "16": "Azután Óbadjá, Semajá fia, aki Gálál fia, aki Jedútún fia volt; meg Berekjá, Ászá fia, Elkáná unokája, aki a netófáiak falvaiban lakott.",
  "17": "Kapuőrök voltak: Sallúm, Akkúb, Talmón és Ahíman. Testvérük, Sallúm volt a vezetőjük;",
  "18": "még most is ott szolgálnak a keletre néző királyi kapunál. Ők voltak a kapuőrök Lévi fiainak a táboraiban.",
  "19": "Sallúm pedig, Kóré fia, aki Ebjászáf fia, aki Kórah fia volt, testvéreivel együtt, akik a kórahiak családjából származtak, a szolgálat munkájában a sátor küszöbének az őrei voltak, mert már őseik is az  Úr tábora bejáratának az őrei voltak.",
  "20": "Fejedelmük egykor Fineás, Eleázár fia volt – az  Úr legyen vele!",
  "21": "Zekarjá, Meselemjá fia a kijelentés sátra bejáratának a kapuőre volt.",
  "22": "A küszöbök választott kapuőrei összesen kétszáztizenketten voltak. Őket falvaikban vették származási jegyzékbe, megbízatásukat már Dávid, sőt Sámuel, a látó alapozta meg.",
  "23": "Ők és fiaik őrizték az  Úr házának, illetve a sátornak a kapuit.",
  "24": "A négy égtáj irányában voltak őrök: keletre, nyugatra, északra és délre.",
  "25": "A falvakban lakó testvéreiknek időről időre hét napra be kellett vonulniuk hozzájuk.",
  "26": "Mert az állandó megbízatás a négy főkapuőré volt, akik léviták voltak. Ők voltak az Isten háza kamráinak és kincseinek a felügyelői.",
  "27": "Az Isten háza körül töltötték az éjszakát, mivel rájuk volt bízva az őrködés, és ők nyitották ki minden reggel az ajtókat.",
  "28": "A kapuőrök közül kerültek ki azok, akikre az istentiszteleti fölszereléseket bízták. Ezeket megszámolva kellett bevinniük és megszámolva kellett kihozniuk.",
  "29": "Közülük kerültek ki azok is, akik számon tartották a fölszerelést, a szentély egész fölszerelését: a finomlisztet, a bort, az olajat, a tömjént és a balzsamokat is;",
  "30": "ám a balzsamokból az illatos kenetet csak a papoknak volt szabad kikeverni.",
  "31": "Mattitjára, az egyik lévitára, a kórahi Sallúm elsőszülöttjére bízták a sütés munkájának felügyeletét.",
  "32": "Néhány keháti testvérükre bízták, hogy a sorba rakott kenyereket szombatról szombatra kirakják.",
  "33": "Az énekesek, a léviták családfői soha nem pihenhettek kamráikban, mert éjjel-nappal végezniük kellett munkájukat.",
  "34": "A léviták családfői voltak ezek, származásuk szerint főemberek, és Jeruzsálemben laktak.",
  "35": "Gibeónban lakott Jeíél, Gibeón atyja; feleségének Maaká volt a neve.",
  "36": "Elsőszülött fia Abdón volt, azután Cúr, Kís, Baal, Nér és Nádáb,",
  "37": "Gedór, Ahjó, Zekarjá és Miklót.",
  "38": "Miklót nemzette Simát. Rokonságukkal együtt ezek is Jeruzsálemben laktak, testvéreikkel átellenben.",
  "39": "Nér nemzette Kíst, Kís nemzette Sault, Saul nemzette Jónátánt, Malkísúát, Abínádábot és Esbaalt.",
  "40": "Jónátán fia Meríbbaal volt, és Meríbbaal nemzette Míkát.",
  "41": "Míká fiai voltak: Pítón, Melek, Taréa és Áház.",
  "42": "Áház nemzette Jarát, Jará nemzette Álemetet, Azmávetet és Zimrít, Zimrí nemzette Mócát,",
  "43": "Mócá nemzette Binát, ennek a fia volt Refájá, ennek a fia Elászá, ennek a fia Ácél.",
  "44": "Ácélnak hat fia volt, név szerint ezek: Azríkám, Bókerú, Jismáél, Searjá, Óbadjá és Hánán. Ezek voltak Ácél fiai."
}