{
  "1": "Dávid és a hadseregparancsnokok a szolgálatra különválasztották Ászáf, Hémán és Jedútún fiai közül azokat, akik prófétai ihlettel játszottak citerán, lanton és cintányéron. Ez volt azoknak a férfiaknak a jegyzéke, akik ezt az istentiszteleti szolgálatot végezték:",
  "2": "Ászáf fiai közül Zakkúr, Jószéf, Netanjá és Aszarélá, Ászáf fiai. Őket a prófétai ihlettel játszó Ászáf irányította, aki a király felügyelete alá tartozott.",
  "3": "A jedútúniak közül Jedútún hat fia: Gedaljá, Cerí, Jesajá, Simí, Hasabjá és Mattitjá, akik apjuknak, Jedútúnnak az irányítása mellett prófétai ihlettel játszottak a citerán, hálát adva az  Úrnak, és dicsérve őt.",
  "4": "A hémániak közül Hémán fiai: Bukkijjá, Mattanjá, Uzzíél, Sebúél, Jerímót, Hananjá, Hanání, Elíátá, Giddaltí, Rómamtí-Ezer, Josbekásá, Mallótí, Hótír és Mahazíót.",
  "5": "Ezek mind Hémán fiai voltak, aki a király látnoka volt, hogy Isten ígéretéhez híven még nagyobbá tegye a hatalmát. Az Isten tizennégy fiút és három leányt adott Hémánnak.",
  "6": "Ezek mindnyájan apjuk, Ászáf, Jedútún és Hémán irányításával énekeltek az  Úr házában, cintányérok, lantok és citerák kíséretében végezve az istentiszteletet az Isten házában, a király irányítása szerint.",
  "7": "Kétszáznyolcvannyolc volt a száma rokonaikkal együtt azoknak, akiket megtanítottak az  Úr énekeire; ezek mindnyájan képzettek voltak.",
  "8": "Sorsvetéssel osztották ki a tennivalókat a fiatalokra és az öregekre, a képzettekre és a még gyakorlatlanokra egyaránt.",
  "9": "A sorsolás először az ászáfi Jószéfre esett, másodszor Gedaljára, aki testvéreivel és fiaival együtt tizenkettedmagával volt.",
  "10": "Harmadszor Zakkúrra, aki fiaival és testvéreivel együtt tizenkettedmagával volt.",
  "11": "Negyedszer Jicríre, aki fiaival és testvéreivel együtt tizenkettedmagával volt.",
  "12": "Ötödször Netanjára, aki fiaival és testvéreivel együtt tizenkettedmagával volt.",
  "13": "Hatodszor Bukkijjára, aki fiaival és testvéreivel együtt tizenkettedmagával volt.",
  "14": "Hetedszer Jeszarélára, aki fiaival és testvéreivel együtt tizenkettedmagával volt.",
  "15": "Nyolcadszor Jesajára, aki fiaival és testvéreivel együtt tizenkettedmagával volt.",
  "16": "Kilencedszer Mattanjára, aki fiaival és testvéreivel együtt tizenkettedmagával volt.",
  "17": "Tizedszer Simíre, aki fiaival és testvéreivel együtt tizenkettedmagával volt.",
  "18": "Tizenegyedszer Azarélra, aki fiaival és testvéreivel együtt tizenkettedmagával volt.",
  "19": "Tizenkettedszer Hasabjára, aki fiaival és testvéreivel együtt tizenkettedmagával volt.",
  "20": "Tizenharmadszor Súbáélra, aki fiaival és testvéreivel együtt tizenkettedmagával volt.",
  "21": "Tizennegyedszer Mattitjára, aki fiaival és testvéreivel együtt tizenkettedmagával volt.",
  "22": "Tizenötödször Jerémótra, aki fiaival és testvéreivel együtt tizenkettedmagával volt.",
  "23": "Tizenhatodszor Hananjára, aki fiaival és testvéreivel együtt tizenkettedmagával volt.",
  "24": "Tizenhetedszer Josbekására, aki fiaival és testvéreivel együtt tizenkettedmagával volt.",
  "25": "Tizennyolcadszor Hanáníra, aki fiaival és testvéreivel együtt tizenkettedmagával volt.",
  "26": "Tizenkilencedszer Mallótíra, aki fiaival és testvéreivel együtt tizenkettedmagával volt.",
  "27": "Huszadszor Elijjátára, aki fiaival és testvéreivel együtt tizenkettedmagával volt.",
  "28": "Huszonegyedszer Hótírra, aki fiaival és testvéreivel együtt tizenkettedmagával volt.",
  "29": "Huszonkettedszer Giddaltíra, aki fiaival és testvéreivel együtt tizenkettedmagával volt.",
  "30": "Huszonharmadszor Mahazíótra, aki fiaival és testvéreivel együtt tizenkettedmagával volt.",
  "31": "Huszonnegyedszer Rómamtí-Ezerre, aki fiaival és testvéreivel együtt tizenkettedmagával volt."
}