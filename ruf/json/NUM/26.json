{
  "1": "Ezt mondta az  Úr Mózesnek és Eleázár papnak, Áron fiának:",
  "2": "Számoljátok össze Izráel fiainak egész közösségét, húszévestől fölfelé nagycsaládonként minden hadkötelest Izráelben!",
  "3": "Mózes és Eleázár pap tehát összeszámolta őket Móáb síkságán, a Jordán mellett, Jerikóval szemben,",
  "4": "húszévestől fölfelé, ahogyan megparancsolta Mózesnek az  Úr.Ezek voltak Izráel fiai, akik kijöttek Egyiptomból:",
  "5": "Rúben volt Izráel elsőszülöttje. Rúben fiai voltak: Hanók, tőle való a Hanók nemzetség, Pallútól való a Pallú nemzetség,",
  "6": "Hecróntól a Hecrón nemzetség, Karmítól a Karmí nemzetség.",
  "7": "A rúbeni nemzetségekből negyvenháromezer-hétszázharmincat vettek számba.",
  "8": "Pallú fia volt Elíáb.",
  "9": "Elíáb fiai voltak: Nemúél, Dátán és Abírám. Ezek, Dátán és Abírám a közösség képviselői voltak, de lázadást szítottak Mózes és Áron ellen Kórah csoportjával, föllázadva az  Úr ellen.",
  "10": "Ezért a föld megnyitotta száját, és elnyelte őket Kórahhal együtt annak a csoportnak a halálakor, amikor a tűz megemésztett kétszázötven embert. Így lettek intő jellé.",
  "11": "De Kórah fiai nem haltak meg.",
  "12": "Simeon fiai nemzetségeik szerint ezek voltak: Nemúéltól való a nemúéli nemzetség, Jámíntól a jámíni nemzetség, Jákíntól a jákíni nemzetség,",
  "13": "Zerahtól a zerahi nemzetség, Saultól a sauli nemzetség.",
  "14": "Ezek Simeon nemzetségei: huszonkétezer-kétszáz ember.",
  "15": "Gád fiai nemzetségeik szerint ezek voltak: Cefóntól való a cefóni nemzetség, Haggítól a Haggí nemzetség, Súnítól a súní nemzetség.",
  "16": "Oznítól az Ozní nemzetség, Érítől az Érí nemzetség,",
  "17": "Aródtól az aródi nemzetség, Arélítól az Arélí nemzetség.",
  "18": "Gád fiai nemzetségeiből összesen negyvenezer-ötszázat vettek számba.",
  "19": "Júda fiai voltak Ér és Ónán, de Ér és Ónán meghalt Kánaán földjén.",
  "20": "Júda fiai nemzetségeik szerint ezek voltak: Sélától való a sélái nemzetség, Pérectől a péreci nemzetség, Zerahtól a zerahi nemzetség.",
  "21": "Pérec fiai ezek voltak: Hecróntól való a hecróni nemzetség, Hámúltól a hámúli nemzetség.",
  "22": "Júda nemzetségeiből összesen hetvenhatezer-ötszázat vettek számba.",
  "23": "Issakár fiai nemzetségeik szerint ezek voltak: Tólától való a tólái nemzetség, Púvától a púvái nemzetség,",
  "24": "Jásúbtól a jásúbi nemzetség, Simróntól a simróni nemzetség.",
  "25": "Issakár nemzetségeiből összesen hatvannégyezer-háromszázat vettek számba.",
  "26": "Zebulon fiai nemzetségeik szerint ezek voltak: Szeredtől való a szeredi nemzetség, Élóntól az élóni nemzetség, Jahleéltól a jahleéli nemzetség.",
  "27": "Zebulon nemzetségeiből összesen hatvanezer-ötszázat vettek számba.",
  "28": "József fiai nemzetségeik szerint ezek voltak: Manassé és Efraim.",
  "29": "Manassé fiai: Mákírtól való a mákíri nemzetség. Mákír nemzette Gileádot. Gileádtól való a gileádi nemzetség.",
  "30": "Ezek Gileád fiai: Íezertől való az íezeri nemzetség, Hélektől a héleki nemzetség,",
  "31": "Aszríéltól az aszríéli nemzetség, Sikemtől a sikemi nemzetség,",
  "32": "Semídától a semídai nemzetség, Héfertől a héferi nemzetség.",
  "33": "Héfer fia volt Celofhád. Neki nem voltak fiai, csak leányai. Celofhád leányainak a nevei: Mahlá, Nóá, Hoglá, Milká és Tircá.",
  "34": "Manassé nemzetségeiből összesen ötvenkétezer-hétszázat vettek számba.",
  "35": "Efraim fiai nemzetségeik szerint ezek voltak: Sútelahtól való a sútelahi nemzetség, Bekertől a bekeri nemzetség, Tahantól a tahani nemzetség.",
  "36": "És ezek voltak Sútelah fiai: Érántól való az éráni nemzetség.",
  "37": "Efraim fiainak a nemzetségeiből összesen harminckétezer-ötszázat vettek számba. Ezek voltak József fiai nemzetségeik szerint.",
  "38": "Benjámin fiai nemzetségeik szerint ezek voltak: Belától való a belai nemzetség, Asbéltól az asbéli nemzetség, Ahírámtól az ahírámi nemzetség,",
  "39": "Súfámtól a súfámi nemzetség, Húfámtól a húfámi nemzetség.",
  "40": "Bela fiai voltak: Ard és Naamán. Ardtól való az ardi nemzetség, Naamántól a naamáni nemzetség.",
  "41": "Benjámin fiainak a nemzetségeiből összesen negyvenötezer-hatszázat vettek számba.",
  "42": "Dán fiai nemzetségeik szerint ezek voltak: Súhámtól való a súhámi nemzetség. Ezek voltak Dán nemzetségei, nemzetségeik szerint.",
  "43": "A súhámi nemzetségből összesen hatvannégyezer-négyszázat vettek számba.",
  "44": "Ásér fiai nemzetségeik szerint ezek voltak: Jimnától való a jimnái nemzetség, Jisvítől a Jisví nemzetség, Beríától a beríai nemzetség.",
  "45": "Beríá fiaitól: Hébertől a héberi nemzetség, Malkíéltól a malkíéli nemzetség.",
  "46": "Ásér leányának a neve Szerah volt.",
  "47": "Ásér fiainak a nemzetségeiből összesen ötvenháromezer-négyszázat vettek számba.",
  "48": "Naftáli fiai nemzetségeik szerint ezek voltak: Jahceéltől való a jahceéli nemzetség, Gúnítól a Gúní nemzetség,",
  "49": "Jécertől a jéceri nemzetség, Sillémtől a sillémi nemzetség.",
  "50": "Ezek voltak Naftáli nemzetségei, nemzetségeik szerint, közülük összesen negyvenötezer-négyszázat vettek számba.",
  "51": "Izráel fiai közül tehát összesen hatszázegyezer-hétszázharminc embert vettek számba.",
  "52": "Azután így beszélt Mózeshez az  Úr:",
  "53": "Ezek között osszátok fel a földet örökségül a névjegyzék szerint!",
  "54": "A nagyobbnak nagyobb örökséget adj, a kisebbnek kisebb örökséget! Mindegyiknek a számba vettek száma szerint adjatok örökséget!",
  "55": "De a földet sorsvetéssel osszátok föl; az ősi törzsek nevei szerint kapják meg örökségüket!",
  "56": "A sorsvetés szerint osszátok ki mindegyiknek az örökségét, mind a nagyoknak, mind a kicsiknek!",
  "57": "Ezek voltak a számba vett léviták nemzetségeik szerint: Gérsóntól való a gérsóni nemzetség, Keháttól a keháti nemzetség, Merárítól a Merárí nemzetség.",
  "58": "Ezek voltak Lévi nemzetségei: a Libní nemzetség, a hebróni nemzetség, a Mahlí nemzetség, a Músí nemzetség és a kórahi nemzetség. Kehát nemzette Amrámot.",
  "59": "Amrám feleségének a neve Jókebed volt, Lévi leánya, akit Egyiptomban szült az anyja Lévinek. Ő szülte Amrámnak Áront, Mózest és nővérüket, Mirjámot.",
  "60": "Áronnak született Nádáb, Abíhú, Eleázár és Ítámár.",
  "61": "De Nádáb és Abíhú meghaltak, mert idegen tüzet vittek az  Úr elé.",
  "62": "Közülük összesen huszonháromezret vettek számba: minden férfit, egy hónapostól fölfelé. De ezeket nem számították Izráel fiai közé, mert nekik nem adtak örökséget Izráel fiai között.",
  "63": "Ezeket vette számba Mózes és Eleázár pap. Ők vették számba Izráel fiait Móáb síkságán, a Jordán mellett, Jerikóval szemben.",
  "64": "De közöttük már nem volt senki azokból, akiket még Mózes és Áron főpap vett számba akkor, amikor a Sínai-pusztában számba vették Izráel fiait.",
  "65": "Mert az  Úr megmondta nekik, hogy meg kell halniuk a pusztában. Nem is maradt meg közülük senki, csak Káléb, Jefunne fia és Józsué, Nún fia."
}