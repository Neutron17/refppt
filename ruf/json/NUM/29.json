{
  "1": "A hetedik hónap első napján tartsatok szent összejövetelt. Ne végezzetek semmiféle foglalkozáshoz tartozó munkát. A kürtzengés napja ez.",
  "2": "Készítsetek égőáldozatot kedves illatul az  Úrnak, egy bikaborjút, egy kost és hét egyéves hibátlan bárányt.",
  "3": "A hozzájuk tartozó ételáldozat olajjal gyúrt finomliszt legyen: a bikához háromtized, a koshoz kéttized vékával adjatok,",
  "4": "a hét bárányhoz pedig egytized vékával bárányonként.",
  "5": "Egy kecskebakot is mutassatok be vétekáldozatul, hogy engesztelést szerezzen nektek.",
  "6": "Az újhold napjára előírt égőáldozaton és a hozzá tartozó ételáldozaton, az állandó égőáldozaton és a hozzá tartozó ételáldozaton meg a hozzájuk tartozó italáldozatokon kívül legyen ez kedves illatú tűzáldozat az  Úrnak.",
  "7": "Ennek a hetedik hónapnak a tizedik napján tartsatok szent összejövetelt. Tartóztassátok meg magatokat, és semmiféle munkát ne végezzetek.",
  "8": "Mutassatok be az  Úrnak kedves illatú égőáldozatul egy bikaborjút, egy kost és hét egyéves bárányt, amelyek hibátlanok legyenek.",
  "9": "A hozzájuk tartozó ételáldozat olajjal gyúrt finomliszt legyen: a bikához háromtized vékával, a koshoz kéttized vékával,",
  "10": "a hét bárányhoz pedig bárányonként egy-egy tized vékával adjatok.",
  "11": "Egy kecskebakot is mutassatok be vétekáldozatul az engesztelés vétekáldozatán és az állandó égőáldozaton, az ahhoz tartozó ételáldozaton meg a hozzájuk tartozó italáldozatokon kívül.",
  "12": "A hetedik hónap tizenötödik napján tartsatok szent összejövetelt. Ne végezzetek semmiféle foglalkozáshoz tartozó munkát, hanem ünnepeljetek hét napig ünnepet az  Úrnak.",
  "13": "Mutassatok be égőáldozatot kedves illatú tűzáldozatul az  Úrnak: tizenhárom bikaborjút, két kost és tizennégy egyéves bárányt, amelyek hibátlanok legyenek.",
  "14": "A hozzájuk tartozó ételáldozat olajjal gyúrt finomliszt legyen: háromtized vékával egy bikához mind a tizenhárom bikánál, kéttized vékával egy koshoz mind a két kosnál,",
  "15": "egy-egy tized vékával pedig egy bárányhoz mind a tizennégy báránynál.",
  "16": "Egy kecskebakot is mutassatok be vétekáldozatul az állandó égőáldozaton és a hozzá tartozó étel- és italáldozaton kívül.",
  "17": "A második napon mutassatok be tizenkét bikaborjút, két kost és tizennégy egyéves hibátlan bárányt;",
  "18": "a hozzájuk tartozó étel- és italáldozat pedig a bikák, kosok és bárányok száma szerint, az előírásnak megfelelő legyen.",
  "19": "Egy kecskebakot is mutassatok be vétekáldozatul az állandó égőáldozaton és a hozzá tartozó étel- és italáldozaton kívül.",
  "20": "A harmadik napon mutassatok be tizenegy bikát, két kost és tizennégy egyéves hibátlan bárányt;",
  "21": "a hozzájuk tartozó étel- és italáldozat pedig a bikák, kosok és bárányok száma szerint, az előírásnak megfelelő legyen.",
  "22": "Egy bakot is mutassatok be vétekáldozatul az állandó égőáldozaton és a hozzá tartozó étel- és italáldozaton kívül.",
  "23": "A negyedik napon mutassatok be tíz bikát, két kost és tizennégy egyéves hibátlan bárányt;",
  "24": "a hozzájuk tartozó étel- és italáldozat a bikák, kosok és bárányok száma szerint, az előírásnak megfelelő legyen.",
  "25": "Egy kecskebakot is mutassatok be vétekáldozatul az állandó égőáldozaton és a hozzá tartozó étel- és italáldozaton kívül.",
  "26": "Az ötödik napon mutassatok be kilenc bikát, két kost és tizennégy egyéves hibátlan bárányt;",
  "27": "a hozzájuk tartozó étel- és italáldozat a bikák, kosok és bárányok száma szerint, az előírásnak megfelelő legyen.",
  "28": "Egy bakot is mutassatok be vétekáldozatul az állandó égőáldozaton és a hozzá tartozó étel- és italáldozaton kívül.",
  "29": "A hatodik napon mutassatok be nyolc bikát, két kost és tizennégy egyéves hibátlan bárányt;",
  "30": "a hozzájuk tartozó étel- és italáldozat a bikák, kosok és bárányok száma szerint, az előírásnak megfelelő legyen.",
  "31": "Egy bakot is mutassatok be vétekáldozatul az állandó égőáldozaton és a hozzá tartozó étel- és italáldozaton kívül.",
  "32": "A hetedik napon mutassatok be hét bikát, két kost és tizennégy egyéves hibátlan bárányt;",
  "33": "a hozzájuk tartozó étel- és italáldozat a bikák, kosok és bárányok száma szerint, az előírásnak megfelelő legyen.",
  "34": "Egy bakot is mutassatok be vétekáldozatul az állandó égőáldozaton és a hozzá tartozó étel- és italáldozaton kívül.",
  "35": "A nyolcadik napon tartsatok ünnepet, ne végezzetek semmiféle foglalkozáshoz tartozó munkát.",
  "36": "Mutassatok be égőáldozatot kedves illatú tűzáldozatul az  Úrnak: egy bikát, egy kost és hét egyéves hibátlan bárányt;",
  "37": "a hozzájuk tartozó étel- és italáldozat a bika, a kos és a bárányok száma szerint, az előírásnak megfelelő legyen.",
  "38": "Egy bakot is mutassatok be égőáldozatul az állandó égőáldozaton és a hozzá tartozó étel- és italáldozaton kívül.",
  "39": "Mindazon kívül, amit fogadalmi vagy önkéntes áldozatként mutattok be égőáldozatul, ételáldozatul, italáldozatul vagy békeáldozatul, ezeket készítsétek el ünnepeiteken az  Úrnak."
}