{
  "1": "Ezek a leszármazottai Nóé fiainak, Sémnek, Hámnak és Jáfetnek, akiknek az özönvíz után születtek fiaik.",
  "2": "Jáfet fiai: Gómer, Mágóg, Mádaj, Jáván, Túbal, Mesek és Tírász.",
  "3": "Gómer fiai: Askenáz, Rífat és Tógarmá.",
  "4": "Jáván fiai: Elísá, Tarsís, Kittím és Dódáním.",
  "5": "Ezektől ágaztak szét országaikba a szigetlakó népek, mindegyik a maga nyelve alapján, nemzetségeik és népeik szerint.",
  "6": "Hám fiai: Kús, Micrajim, Pút és Kánaán.",
  "7": "Kús fiai: Szebá, Havílá, Szabtá, Ramá és Szabteká. Ramá fiai: Sába és Dedán.",
  "8": "Kús nemzette Nimródot. Ez kezdett hatalmaskodni a földön.",
  "9": "Hatalmas vadász volt ő az  Úr előtt. Ezért mondják: Hatalmas vadász az  Úr előtt, mint Nimród.",
  "10": "Országa először Bábelben, Erekben, Akkádban és Kalnéban, Sineár földjén volt.",
  "11": "Arról a földről ment Assúrba, és építette Ninivét, Rehóbót-Írt, Kelahot",
  "12": "és Reszent, ezt a nagy várost Ninive és Kelah között.",
  "13": "Micrajim nemzette a lúdiakat, anámiakat, lehábiakat és naftúhiakat,",
  "14": "a patrósziakat, a kaszlúhiakat és a kaftóriakat. Innen származtak a filiszteusok.",
  "15": "Kánaán nemzette elsőszülöttét, Szidónt, azután Hétet,",
  "16": "meg a jebúsziakat, az emóriakat, a girgásiakat,",
  "17": "a hivvieket, az arkiakat és a színieket,",
  "18": "az arvadiakat, a cemáriakat és a hamátiakat. Azután elszéledtek a kánaániak nemzetségei,",
  "19": "úgyhogy a kánaániak területe Szidóntól Gerár irányában Gázáig, Sodoma, Gomora, Admá és Cebójim irányában Lesáig terjedt.",
  "20": "Ezek Hám fiai nemzetségük, nyelvük, országaik és népeik szerint.",
  "21": "Születtek gyermekei Sémnek is, aki Héber összes fiainak ősatyja, Jáfetnek pedig testvérbátyja volt.",
  "22": "Sém fiai: Élám, Assúr, Arpaksad, Lúd és Arám.",
  "23": "Arám fiai: Úc, Húl, Geter és Mas.",
  "24": "Arpaksad nemzette Selahot, és Selah nemzette Hébert.",
  "25": "Hébernek is született két fia: az egyiknek Peleg volt a neve, mert az ő idejében váltak szét a föld népei. Testvérének Joktán volt a neve.",
  "26": "Joktán nemzette Almódádot, Selefet, Hacarmávetet és Jerahot,",
  "27": "Hadórámot, Úzált és Diklát,",
  "28": "Óbált, Abímáélt és Sábát,",
  "29": "Ófírt, Havílát és Jóbábot. Ezek mind Joktán fiai.",
  "30": "Lakóhelyük Mésától Szefár irányában a keleti hegyekig terjedt.",
  "31": "Ezek Sém fiai nemzetségük, nyelvük, országaik és népeik szerint.",
  "32": "Ezek Nóé fiainak a nemzetségei, származásuk szerint népekre tagolódva. Ezektől ágaztak szét a népek a földön az özönvíz után."
}