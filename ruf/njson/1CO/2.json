[
  {
    "number": "1",
    "text": "Én is, amikor megérkeztem hozzátok, testvéreim, nem úgy érkeztem, mint aki ékesszólás vagy bölcsesség fölényével hirdeti nektek az Isten bizonyságtételét."
  },
  {
    "number": "2",
    "text": "Mert úgy határoztam, hogy nem tudok közöttetek másról, csak Jézus Krisztusról, róla is mint a megfeszítettről."
  },
  {
    "number": "3",
    "text": "És én erőtlenség, félelem és nagy rettegés között jelentem meg nálatok."
  },
  {
    "number": "4",
    "text": "Beszédem és igehirdetésem sem az emberi bölcsesség megejtő szavaival hangzott hozzátok, hanem a Lélek bizonyító erejével,"
  },
  {
    "number": "5",
    "text": "hogy hitetek ne emberek bölcsességén, hanem Isten erején nyugodjék."
  },
  {
    "number": "6",
    "text": "A tökéletesek között azonban mi is bölcsességet szólunk, de nem e világnak, sem e világ mulandó fejedelmeinek bölcsességét,"
  },
  {
    "number": "7",
    "text": "hanem Isten titkos bölcsességét szóljuk, azt az elrejtett bölcsességet, amelyet Isten öröktől fogva elrendelt a mi dicsőségünkre."
  },
  {
    "number": "8",
    "text": "Ezt e világ fejedelmei közül senki sem ismerte fel, mert ha felismerték volna, a dicsőség Urát nem feszítették volna meg."
  },
  {
    "number": "9",
    "text": "Hanem amint meg van írva: „Amit szem nem látott, fül nem hallott, és ember szíve meg sem sejtett, azt készítette el Isten az őt szeretőknek.”"
  },
  {
    "number": "10",
    "text": "Nekünk pedig kinyilatkoztatta Isten a Lélek által, mert a Lélek mindent megvizsgál, még Isten mélységeit is."
  },
  {
    "number": "11",
    "text": "Mert ki ismerheti meg az emberek közül azt, ami az emberben van? Egyedül az emberi lélek, amely benne lakik. Ugyanígy azt sem ismerheti senki, ami Istenben van, csak Isten Lelke."
  },
  {
    "number": "12",
    "text": "Mi pedig nem a világ lelkét kaptuk, hanem az Istenből való Lelket, hogy megismerjük mindazt, amit Isten ajándékozott nekünk."
  },
  {
    "number": "13",
    "text": "Ezeket hirdetjük is, de nem emberi bölcsességből tanult szavakkal, hanem a Lélektől jött tanítással, a lelki dolgokat a lelki embereknek magyarázva."
  },
  {
    "number": "14",
    "text": "A nem lelki ember pedig nem fogadja el Isten Lelkének dolgait, mert ezeket bolondságnak tekinti, sőt megismerni sem képes: mert csak lelki módon lehet azokat megítélni."
  },
  {
    "number": "15",
    "text": "A lelki ember azonban mindent megítél, de őt senki sem ítéli meg."
  },
  {
    "number": "16",
    "text": "Mert ki értette meg az Úr szándékát, hogy őt kioktathatná? Bennünk pedig Krisztus értelme van."
  }
]