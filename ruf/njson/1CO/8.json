[
  {
    "number": "1",
    "text": "Ami pedig a bálványáldozati húst illeti, tudjuk, hogy mindnyájunknak van ismerete: az ismeret felfuvalkodottá tesz, a szeretet pedig épít."
  },
  {
    "number": "2",
    "text": "Ha valaki azt gondolja, hogy ismer valamit, az még semmit sem ismert meg úgy, ahogyan ismerni kell."
  },
  {
    "number": "3",
    "text": "De ha valaki szereti Istent, azt már ismeri Isten."
  },
  {
    "number": "4",
    "text": "Ami tehát a bálványáldozati hús evését illeti, tudjuk, hogy nincs bálvány a világon, és hogy Isten sincs más, csak egy."
  },
  {
    "number": "5",
    "text": "Mert ha vannak is úgynevezett istenek, akár az égben, akár a földön, mint ahogyan sok isten és sok úr van,"
  },
  {
    "number": "6",
    "text": "nekünk mégis egyetlen Istenünk az Atya, akitől van a mindenség, mi is őérte, és egyetlen Urunk Jézus Krisztus, aki által van a mindenség, mi is őáltala."
  },
  {
    "number": "7",
    "text": "Viszont nem mindenkiben van meg ez az ismeret, sőt némelyek a bálványimádás régi szokása szerint a húst még mindig bálványáldozati húsként eszik, és lelkiismeretük, mivel erőtlen, beszennyeződik."
  },
  {
    "number": "8",
    "text": "Az étel pedig nem visz minket Istenhez közelebb; ha nem eszünk, nem lesz belőle hátrányunk, és ha eszünk, abból sem lesz előnyünk."
  },
  {
    "number": "9",
    "text": "De vigyázzatok, nehogy ez a szabadságotok valamiképpen megütközést váltson ki az erőtlenek között."
  },
  {
    "number": "10",
    "text": "Mert ha valaki látja, hogy te, akinek ismereted van, a bálványtemplom asztalánál ülsz, vajon nem fog-e erőtlen lelkiismerete felbátorodni arra, hogy ő is megegye a bálványáldozati húst?"
  },
  {
    "number": "11",
    "text": "És így ismereteddel vesztét okozod erőtlen testvérednek, akiért Krisztus meghalt."
  },
  {
    "number": "12",
    "text": "Így amikor a testvérek ellen vétkeztek, és erőtlen lelkiismeretüket megsértitek, Krisztus ellen vétkeztek."
  },
  {
    "number": "13",
    "text": "Ezért tehát, ha az étel megbotránkoztatja testvéremet, inkább nem eszem húst soha, hogy őt meg ne botránkoztassam."
  }
]