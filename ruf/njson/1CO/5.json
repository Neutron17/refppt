[
  {
    "number": "1",
    "text": "Mindenfelé az a hír járja, hogy paráznaság van közöttetek, mégpedig olyan, amilyen még a pogányok között sem fordul elő: hogy tudniillik valaki apjának feleségével él."
  },
  {
    "number": "2",
    "text": "Ti pedig felfuvalkodtatok ahelyett, hogy inkább megszomorodtatok volna, és eltávolítottátok volna magatok közül azt, aki ilyen dolgot cselekedett."
  },
  {
    "number": "3",
    "text": "Mert én, aki testben távol vagyok, de lélekben jelen, mint jelenlevő már ítéltem afelett, aki így cselekedett."
  },
  {
    "number": "4",
    "text": "Úgy ítéltem, hogy miután az Úr Jézus nevében összegyűltünk, ti és az én lelkem, a mi Urunk Jézus hatalmával,"
  },
  {
    "number": "5",
    "text": "átadjuk az ilyet a Sátánnak teste pusztulására, hogy lelke üdvözüljön az Úrnak ama napján."
  },
  {
    "number": "6",
    "text": "Nem jól dicsekedtek ti. Hát nem tudjátok, hogy egy kicsiny kovász az egész tésztát megkeleszti?"
  },
  {
    "number": "7",
    "text": "Takarítsátok ki a régi kovászt, hogy új tésztává legyetek, hiszen ti kovásztalanok vagytok, mert a mi húsvéti bárányunk, a Krisztus már feláldoztatott."
  },
  {
    "number": "8",
    "text": "Azért ne régi kovásszal ünnepeljünk, se a rosszaság és gonoszság kovászával, hanem a tisztaság és igazság kovásztalanságával."
  },
  {
    "number": "9",
    "text": "Levelemben már megírtam nektek, hogy nem szabad kapcsolatot tartani paráznákkal."
  },
  {
    "number": "10",
    "text": "De nem általában e világ paráznáival vagy nyerészkedőivel, harácsolóival vagy bálványimádóival, hiszen akkor ki kellene mennetek a világból."
  },
  {
    "number": "11",
    "text": "Most tehát azt írom nektek, hogy ne tartsatok kapcsolatot azzal, akit bár testvérnek neveznek, de parázna vagy nyerészkedő, bálványimádó vagy rágalmazó, részeges vagy harácsoló. Az ilyennel még együtt se egyetek!"
  },
  {
    "number": "12",
    "text": "Mert mit tartozik rám, hogy a kívül levők felett ítélkezzem? Nem a belül levők felett ítélkeztek-e ti is?"
  },
  {
    "number": "13",
    "text": "A kívül levőket pedig Isten fogja megítélni. Távolítsátok el azért a gonoszt magatok közül!"
  }
]