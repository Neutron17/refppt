[
  {
    "number": "1",
    "text": "Az  Úr igéje másodszor is szólt Jónáshoz:"
  },
  {
    "number": "2",
    "text": "Indulj, menj Ninivébe, a nagy városba, és hirdesd ott azt az üzenetet, amelyet én mondok neked!"
  },
  {
    "number": "3",
    "text": "Jónás elindult, és elment Ninivébe az  Úr szava szerint. Ninive pedig nagy városa volt Istennek: három nap kellett a bejárásához."
  },
  {
    "number": "4",
    "text": "Elindult tehát Jónás befelé a városba egynapi járásra, és ezt hirdette: Még negyven nap, és elpusztul Ninive!"
  },
  {
    "number": "5",
    "text": "Ninive lakosai azonban hittek Istennek, böjtöt hirdettek, és zsákruhát öltött a város apraja-nagyja."
  },
  {
    "number": "6",
    "text": "Amikor ez a hír eljutott Ninive királyához, fölkelt a trónjáról, levetette magáról díszruháját, zsákruhát öltött magára, és hamuba ült."
  },
  {
    "number": "7",
    "text": "Azután kihirdették Ninivében a király és a főemberek parancsára: Az emberek és állatok, a marhák és juhok semmit meg ne kóstoljanak, ne legeljenek, vizet se igyanak!"
  },
  {
    "number": "8",
    "text": "Öltsön zsákruhát ember és állat, kiáltsanak teljes erővel Istenhez, térjen meg mindenki a maga gonosz útjáról, és hagyjon fel erőszakos tetteivel!"
  },
  {
    "number": "9",
    "text": "Ki tudja, talán felénk fordul és megszán az Isten, megfékezi izzó haragját, és nem veszünk el!"
  },
  {
    "number": "10",
    "text": "Amikor Isten látta, amit tettek, és hogy mindenki megtért a maga gonosz útjáról, megbánta Isten, hogy pusztulásba akarta dönteni őket, és nem tette meg."
  }
]