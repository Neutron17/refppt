[
  {
    "number": "1",
    "text": "Ágyamon éjjelente kerestem őt, akit lelkemből szeretek, kerestem, de nem találtam."
  },
  {
    "number": "2",
    "text": "Fölkelek azért, és bejárom a várost, az utcákat és a tereket; megkeresem, akit lelkemből szeretek! Kerestem, de nem találtam."
  },
  {
    "number": "3",
    "text": "Rám találtak az őrök, akik a várost járják. Nem láttátok – kérdeztem –, akit lelkemből szeretek?"
  },
  {
    "number": "4",
    "text": "Alig mentem tovább tőlük, máris megtaláltam, akit lelkemből szeretek. Megragadtam, nem is engedem el, míg be nem vezetem anyám házába, szülőmnek szobájába."
  },
  {
    "number": "5",
    "text": "Kérve kérlek titeket, Jeruzsálem lányai, a gazellákra és a mező szarvasaira: Ne keltsétek, ne ébresszétek föl a szerelmet, amíg nem akarja!"
  },
  {
    "number": "6",
    "text": "Mi jön ott a puszta felől, mint valami füstoszlop? Mirha és tömjén illata veszi körül, az illatszerárus sokféle pora."
  },
  {
    "number": "7",
    "text": "Nézd, Salamon gyaloghintója az, hatvan vitéz van körülötte Izráel vitézei közül!"
  },
  {
    "number": "8",
    "text": "Mindnyájan kardforgatók, gyakorlott harcosok, mindegyiknek kard van az oldalán, nem rettegnek éjszaka sem."
  },
  {
    "number": "9",
    "text": "Gyaloghintót csináltatott magának Salamon király a Libánon fáiból."
  },
  {
    "number": "10",
    "text": "Oszlopait ezüstből csináltatta, támláját aranyból, ülését bíborból, belsejét szeretettel hímezték Jeruzsálem lányai."
  },
  {
    "number": "11",
    "text": "Gyertek ki, Sion lányai, nézzétek Salamon királyt a koronával, mellyel megkoronázta anyja nászának napján, szíve örömének napján!"
  }
]