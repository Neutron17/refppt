[
  {
    "number": "1",
    "text": "A József fiainak kisorsolt terület határa Jerikó mellett, a Jordántól indul, Jerikó vizeitől keletre, a pusztában, majd Jerikótól továbbmegy a hegyvidéken Bétel felé."
  },
  {
    "number": "2",
    "text": "Azután továbbmegy Bételtől Lúz felé, és átmegy az arkiak területére Atárótig."
  },
  {
    "number": "3",
    "text": "Majd lemegy a tenger felé a jaflétiak területére, Alsó Bét-Hórón vidékéig és Gézerig, és a tengernél végződik."
  },
  {
    "number": "4",
    "text": "Így kapták meg örökségüket József fiai, Manassé és Efraim."
  },
  {
    "number": "5",
    "text": "Ez lett Efraim fiainak a határa nemzetségenként: Örökségük határa keleten Atrót-Addártól húzódik Felső Bét-Hórónig,"
  },
  {
    "number": "6",
    "text": "és eléri a határ a tengert. Északon Mikmetátnál kelet felé fordul a határ Taanat-Sílónak, majd továbbmegy mellette keleten Jánóah felé."
  },
  {
    "number": "7",
    "text": "Jánóahtól lemegy Atárót és Naará felé, érinti Jerikót, és kiér a Jordánhoz."
  },
  {
    "number": "8",
    "text": "Tappúahtól nyugat felé megy a határ a Káná-patakig, és a tengernél végződik. Ez Efraim fiai törzsének az öröksége nemzetségenként."
  },
  {
    "number": "9",
    "text": "De Manassé fiainak az örökségében is különítettek el városokat Efraim fiainak, mindegyik várost a falvaival együtt."
  },
  {
    "number": "10",
    "text": "A Gézerben lakó kánaániakat azonban nem űzték ki. Ezért ott laknak a kánaániak Efraim között még ma is, de kényszermunkásokká lettek."
  }
]