[
  {
    "number": "1",
    "text": "Arra kérlek mindenekelőtt, hogy tartsatok könyörgéseket, imádságokat, esedezéseket és hálaadásokat minden emberért,"
  },
  {
    "number": "2",
    "text": "a királyokért és minden feljebbvalóért, hogy nyugodt és csendes életet élhessünk teljes istenfélelemben és tisztességben."
  },
  {
    "number": "3",
    "text": "Ez jó és kedves a mi üdvözítő Istenünk színe előtt,"
  },
  {
    "number": "4",
    "text": "aki azt akarja, hogy minden ember üdvözüljön, és eljusson az igazság megismerésére."
  },
  {
    "number": "5",
    "text": "Mert egy az Isten, egy a közbenjáró is Isten és emberek között, az ember Krisztus Jézus,"
  },
  {
    "number": "6",
    "text": "aki váltságul adta önmagát mindenkiért, tanúbizonyságul a maga idejében."
  },
  {
    "number": "7",
    "text": "Azért rendeltettem hírnökül és apostolul – igazat mondok, nem hazudok –, hogy a hitre és az igazságra tanítsam a népeket."
  },
  {
    "number": "8",
    "text": "Azt akarom tehát, hogy a férfiak mindenütt bűntől tiszta kezeket felemelve imádkozzanak harag és kételkedés nélkül."
  },
  {
    "number": "9",
    "text": "Ugyanígy az asszonyok is tisztességes öltözetben, szemérmesen és mértékletesen ékesítsék magukat, ne hajfonatokkal és arannyal, gyöngyökkel vagy drága ruhával,"
  },
  {
    "number": "10",
    "text": "hanem azzal, ami azokhoz az asszonyokhoz illik, akik istenfélőnek vallják magukat: jó cselekedetekkel."
  },
  {
    "number": "11",
    "text": "Az asszony csendben tanuljon, teljes alázatossággal."
  },
  {
    "number": "12",
    "text": "A tanítást azonban az asszonynak nem engedem meg, sem azt, hogy a férfin uralkodjék, hanem legyen csendben."
  },
  {
    "number": "13",
    "text": "Mert Ádám teremtetett először, Éva csak azután,"
  },
  {
    "number": "14",
    "text": "és nem Ádámot vezette tévútra a kísértő, hanem az asszonyt, és ő esett bűnbe."
  },
  {
    "number": "15",
    "text": "Mégis megtartatik a gyermekszüléskor, ha megmarad józanul a hitben, a szeretetben és a szent életben."
  }
]