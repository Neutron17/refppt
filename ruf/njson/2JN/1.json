[
  {
    "number": "1",
    "text": "Én, a presbiter, a kiválasztott Úrnőnek és gyermekeinek, akiket igazán szeretek, és nemcsak én, hanem mindenki, aki ismeri az igazságot,"
  },
  {
    "number": "2",
    "text": "amely bennünk marad, és velünk lesz örökké."
  },
  {
    "number": "3",
    "text": "Legyen velünk kegyelem, irgalom, békesség az Atya Istentől és Jézus Krisztustól, az Atya Fiától igazsággal és szeretettel."
  },
  {
    "number": "4",
    "text": "Nagyon örültem, hogy találtam gyermekeid között olyanokat, akik igazságban járnak, úgy, ahogyan parancsolatot kaptunk erre az Atyától."
  },
  {
    "number": "5",
    "text": "Nem úgy kérlek téged, Úrnőm, mintha új parancsolatot írnék neked, sőt azt írom, ami kezdettől fogva a miénk volt: hogy szeressük egymást."
  },
  {
    "number": "6",
    "text": "Ez a szeretet pedig azt jelenti, hogy az ő parancsolatai szerint élünk: ez a parancsolat viszont az, amelyről kezdettől fogva hallottátok, hogy aszerint kell élnetek."
  },
  {
    "number": "7",
    "text": "Mert sok hitető jött el a világba, akik nem vallják, hogy Jézus Krisztus testben jött el: ez a hitető és az antikrisztus."
  },
  {
    "number": "8",
    "text": "Vigyázzatok magatokra, hogy ne veszítsétek el, amit elértünk munkánkkal, hanem teljes jutalmat kapjatok."
  },
  {
    "number": "9",
    "text": "Aki nem marad meg Krisztus tanításában, hanem azon túllép, annak nincs Istene; aki megmarad a tanításban, azé az Atya és a Fiú."
  },
  {
    "number": "10",
    "text": "Ha valaki hozzátok érkezik, és nem ezt a tanítást viszi, ne fogadjátok be a házatokba, és ne köszöntsétek,"
  },
  {
    "number": "11",
    "text": "mert aki köszönti, közösséget vállal annak gonosz cselekedeteivel."
  },
  {
    "number": "12",
    "text": "Sok írnivalóm van nektek, de nem akartam papíron és tintával írni. Remélem azonban, hogy eljutok hozzátok, és személyesen beszélhetünk, hogy örömünk teljes legyen."
  },
  {
    "number": "13",
    "text": "Köszöntenek téged a te kiválasztott nőtestvéred gyermekei."
  }
]