[
  {
    "number": "1",
    "text": "A nyolcadik napon szólította Mózes Áront és fiait meg Izráel véneit."
  },
  {
    "number": "2",
    "text": "Ezt mondta Áronnak: Végy egy borjút a vétekáldozathoz, egy kost pedig az égőáldozathoz; hibátlanok legyenek. Azután áldozd fel őket az  Úr előtt."
  },
  {
    "number": "3",
    "text": "Izráel fiaihoz pedig így szólj: Fogjatok egy kecskebakot a vétekáldozathoz meg egy borjút és egy bárányt az égőáldozathoz – egyévesek és hibátlanok legyenek –,"
  },
  {
    "number": "4",
    "text": "továbbá egy marhát meg egy kost a békeáldozathoz, hogy levágjátok az  Úr előtt, végül olajjal gyúrt ételáldozatot, mert ma megjelenik előttetek az  Úr."
  },
  {
    "number": "5",
    "text": "Odavitték tehát a kijelentés sátra elé, amiket Mózes megparancsolt. Az egész közösség is odajárult, és megállt az  Úr előtt."
  },
  {
    "number": "6",
    "text": "Ekkor azt mondta Mózes: Ezt kell tennetek az  Úr parancsára, hogy megjelenjen előttetek az  Úr dicsősége."
  },
  {
    "number": "7",
    "text": "Áronnak pedig ezt mondta Mózes: Járulj oda az oltárhoz, és készítsd el vétekáldozatodat és égőáldozatodat, és végezz engesztelést magadért és a népért. Azután készítsd el a nép áldozatát, és végezz engesztelést értük, ahogyan megparancsolta az  Úr."
  },
  {
    "number": "8",
    "text": "Akkor odajárult Áron az oltárhoz, és levágta a saját vétekáldozatára szánt borjút."
  },
  {
    "number": "9",
    "text": "Áron fiai odavitték hozzá a vért, ő belemártotta ujját a vérbe, és megkente az oltár szarvait, a többi vért pedig odaöntötte az oltár aljára."
  },
  {
    "number": "10",
    "text": "A vétekáldozat kövérjét, a veséket meg a májon levő hártyát elfüstölögtette az oltáron, ahogyan megparancsolta Mózesnek az  Úr,"
  },
  {
    "number": "11",
    "text": "a húst és a bőrt pedig elégette a táboron kívül."
  },
  {
    "number": "12",
    "text": "Azután levágta az égőáldozatot. Áron fiai odanyújtották neki a vért, ő pedig körös-körül az oltárra hintette."
  },
  {
    "number": "13",
    "text": "Az égőáldozatot is odanyújtották neki darabonként, a fejjel együtt, ő pedig elfüstölögtette az oltáron."
  },
  {
    "number": "14",
    "text": "A belet és a lábszárakat megmosta, és úgy füstölögtette el az oltáron, az égőáldozatra téve."
  },
  {
    "number": "15",
    "text": "Bemutatta a nép áldozatát is. Fogta a nép vétekáldozatára szánt bakot, levágta és bemutatta vétekáldozatul, ahogy az előzőt."
  },
  {
    "number": "16",
    "text": "Az égőáldozatot is bemutatta – az előírások szerint készítette el –,"
  },
  {
    "number": "17",
    "text": "majd bemutatta az ételáldozatot: vett belőle egy tele marokkal, és elfüstölögtette az oltáron. Ezt a reggeli égőáldozaton kívül készítette el."
  },
  {
    "number": "18",
    "text": "Akkor levágta a nép békeáldozatára szánt marhát és kost. Áron fiai odanyújtották neki a vért, ő pedig körös-körül az oltárra hintette."
  },
  {
    "number": "19",
    "text": "A marha és a kos kövér részeit, a farkat és ami a veséket borítja, meg a májon levő hártyát,"
  },
  {
    "number": "20",
    "text": "mindezeket a kövér részeket rárakták a szegyekre. A kövér részeket elfüstölögtette az oltáron,"
  },
  {
    "number": "21",
    "text": "a szegyeket meg a jobb combot pedig felmutatta Áron felmutatott áldozatul az  Úr színe előtt, ahogyan Mózes parancsolta."
  },
  {
    "number": "22",
    "text": "Akkor fölemelte Áron a kezét a nép felé, és megáldotta őket, majd lejött, miután befejezte a vétekáldozatot, az égőáldozatot és a békeáldozatot."
  },
  {
    "number": "23",
    "text": "Mózes és Áron bement a kijelentés sátrába, azután kijöttek, és megáldották a népet. Ekkor megjelent az  Úr dicsősége az egész nép előtt."
  },
  {
    "number": "24",
    "text": "Tűz csapott ki az  Úr színe elől, és megemésztette az oltáron az égőáldozatot és a kövér részeket. Amikor látta ezt az egész nép, felujjongott, és arcra borult."
  }
]