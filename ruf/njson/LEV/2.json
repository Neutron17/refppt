[
  {
    "number": "1",
    "text": "Ha valaki ételáldozatot mutat be az  Úrnak, finomliszt legyen az áldozata. Öntsön rá olajat, tegyen rá tömjént,"
  },
  {
    "number": "2",
    "text": "és vigye el azt Áron fiaihoz, a papokhoz. A pap vegyen ki abból egy maroknyi finomlisztet, olajat meg az összes tömjént, és füstölögtesse el az oltáron ezt a részt emlékeztető áldozatként: kedves illatú tűzáldozat ez az  Úrnak."
  },
  {
    "number": "3",
    "text": "Ami megmarad az ételáldozatból, az legyen Ároné és a fiaié; igen szent az, mert az  Úr tűzáldozatából való."
  },
  {
    "number": "4",
    "text": "Ha kemencében sült ételáldozatot akarsz bemutatni, finomlisztből készült, olajjal gyúrt kovásztalan lepények vagy olajjal megkent kovásztalan lángosok legyenek azok."
  },
  {
    "number": "5",
    "text": "Ha áldozatod sütőlapon sült ételáldozat, akkor kovásztalan legyen, finomlisztből olajjal gyúrva."
  },
  {
    "number": "6",
    "text": "Tördeld darabokra, és önts rá olajat. Ételáldozat ez."
  },
  {
    "number": "7",
    "text": "Ha pedig áldozatod edényben készült ételáldozat, finomlisztből olajjal készüljön."
  },
  {
    "number": "8",
    "text": "Az így elkészített ételáldozatot vidd el az  Úrnak: vidd oda a paphoz, az pedig járuljon vele az oltárhoz."
  },
  {
    "number": "9",
    "text": "Vegyen ki a pap az ételáldozatból egy részt mint emlékeztető áldozatot, és füstölögtesse el az oltáron: kedves illatú tűzáldozat ez az  Úrnak."
  },
  {
    "number": "10",
    "text": "Ami megmarad az ételáldozatból, legyen Ároné és a fiaié; igen szent az, mert az  Úr tűzáldozatából való."
  },
  {
    "number": "11",
    "text": "Minden ételáldozat, amit bemutattok az  Úrnak, kovász nélkül készüljön. Semmit, ami kovásszal vagy mézzel készült, nem szabad tűzáldozatként elfüstölögtetni az  Úrnak."
  },
  {
    "number": "12",
    "text": "Az első termés áldozataként bemutathatjátok azokat az  Úrnak, de az oltárra nem kerülhetnek kedves illatul."
  },
  {
    "number": "13",
    "text": "Minden ételáldozatodat sózd meg. Ne hagyd le ételáldozatodról Istened szövetségének a sóját. Minden áldozatot sóval mutass be."
  },
  {
    "number": "14",
    "text": "Ha az első termésből mutatsz be ételáldozatot az  Úrnak, tűzön pörkölt kalászt és gabonadarát mutass be első termésed ételáldozataként."
  },
  {
    "number": "15",
    "text": "Adj hozzá olajat, és tégy rá tömjént; ételáldozat ez."
  },
  {
    "number": "16",
    "text": "A pap pedig füstölögtessen el emlékeztető áldozatként a darából és az olajból egy részt meg a többi tömjént: tűzáldozat ez az  Úrnak."
  }
]