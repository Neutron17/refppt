[
  {
    "number": "1",
    "text": "Azután így beszélt Mózeshez az  Úr:"
  },
  {
    "number": "2",
    "text": "Mondd meg Izráel fiainak: Ha egy asszony teherbe esik, és fiút szül, tisztátalan lesz hét napig, ugyanolyan tisztátalan, mint a havi tisztulása idején."
  },
  {
    "number": "3",
    "text": "A nyolcadik napon metéljék körül a fiú szeméremteste bőrét."
  },
  {
    "number": "4",
    "text": "Még harminchárom napig maradjon otthon az anya, míg megtisztul a vértől. Semmiféle szent dolgot nem érinthet, a szentélybe sem jöhet el, míg le nem telnek tisztulásának a napjai."
  },
  {
    "number": "5",
    "text": "Ha pedig leányt szül, két hétig lesz olyan tisztátalan, mint a havi tisztulásakor, és hatvanhat napig kell otthon maradnia, míg megtisztul a vértől."
  },
  {
    "number": "6",
    "text": "Amikor letelnek tisztulásának a fiú vagy a leány miatt előírt napjai, vigyen egy egyéves bárányt égőáldozatul, egy galambot vagy egy gerlét pedig vétekáldozatul a kijelentés sátrának a bejárata elé a paphoz."
  },
  {
    "number": "7",
    "text": "Az pedig mutassa be az  Úr színe előtt, és végezzen engesztelést az asszonyért, akkor tisztává lesz a vérfolyás után. Ugyanez a törvény vonatkozik a fiút és a leányt szülő asszonyra."
  },
  {
    "number": "8",
    "text": "De ha nem telik neki bárányra, akkor fogjon két gerlét vagy két galambot: egyet égőáldozatul, egyet vétekáldozatul. A pap pedig végezze el az engesztelést érte, és akkor tiszta lesz."
  }
]