[
  {
    "number": "1",
    "text": "Így szólt az  Úr igéje Jeremiás prófétához a filiszteusokról, mielőtt a fáraó megverte Gázát."
  },
  {
    "number": "2",
    "text": "Ezt mondja az  Úr: Víz indul el észak felől, áradó folyóvá duzzad, elárasztja az országot és a benne élőket, a városokat és a bennük lakókat. Az emberek segítségért kiáltanak, jajgat az ország minden lakója."
  },
  {
    "number": "3",
    "text": "Mert csattognak a mének patái, dübörögnek a harci kocsik, robognak a kerekei. Az apák még fiaikkal sem törődnek, mert erejük odalett,"
  },
  {
    "number": "4",
    "text": "mert eljön az a nap, amely elpusztít minden filiszteust, kiirtja Tírusz és Szidón utolsó segítőit is. Elpusztítja az  Úr a filiszteusokat, a Kaftór szigetéről valók utódait."
  },
  {
    "number": "5",
    "text": "Kopaszra nyiratkoznak Gázában, elnémulnak Askelónban. Völgyüknek maradék népe, még meddig vagdosod magad?"
  },
  {
    "number": "6",
    "text": "Jaj,  Úrnak kardja, meddig nem nyugszol meg? Húzódj vissza hüvelyedbe, csillapodj, maradj veszteg!"
  },
  {
    "number": "7",
    "text": "Hogyan maradhatna nyugton? Hiszen az  Úr parancsolta Askelónhoz, a tengerpart ellen ő rendelte ki."
  }
]