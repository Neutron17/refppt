[
  {
    "number": "1",
    "text": "Pál apostol – aki nem emberektől, nem is emberek által kapta elhívását, hanem Jézus Krisztus által, és az Atya Isten által, aki feltámasztotta Jézust a halottak közül –"
  },
  {
    "number": "2",
    "text": "és a velem levő testvérek mindnyájan: Galácia gyülekezeteinek."
  },
  {
    "number": "3",
    "text": "Kegyelem nektek és békesség Istentől, a mi Atyánktól és a mi Urunk Jézus Krisztustól,"
  },
  {
    "number": "4",
    "text": "aki önmagát adta bűneinkért, hogy kiszabadítson minket a jelenlegi gonosz világból Istennek, a mi Atyánknak akarata szerint."
  },
  {
    "number": "5",
    "text": "Övé a dicsőség örökkön-örökké. Ámen."
  },
  {
    "number": "6",
    "text": "Csodálkozom, hogy attól, aki Krisztus kegyelme által elhívott titeket, ilyen hamar más evangéliumhoz pártoltok,"
  },
  {
    "number": "7",
    "text": "pedig nincsen más evangélium. De egyesek megzavartak titeket, és el akarják ferdíteni Krisztus evangéliumát."
  },
  {
    "number": "8",
    "text": "De ha még mi magunk vagy egy mennyből való angyal hirdetne is nektek evangéliumot azon kívül, amelyet mi hirdettünk, átkozott legyen!"
  },
  {
    "number": "9",
    "text": "Amint már korábban is megmondtuk, most ismét mondom: ha valaki nektek más evangéliumot hirdet azon kívül, amelyet elfogadtatok, átkozott legyen!"
  },
  {
    "number": "10",
    "text": "Most tehát az embereket akarom meggyőzni vagy Istent? Vagy embereknek igyekszem tetszeni? Ha még mindig embereknek akarnék tetszeni, nem volnék Krisztus szolgája."
  },
  {
    "number": "11",
    "text": "Tudtotokra adom, testvéreim, hogy az evangélium, amelyet én hirdettem, nem embertől való,"
  },
  {
    "number": "12",
    "text": "mert én nem embertől vettem, nem is tanítottak rá, hanem Jézus Krisztus kinyilatkoztatásából kaptam."
  },
  {
    "number": "13",
    "text": "Mert hallottátok, hogyan éltem egykor a zsidóság körében, hogy féktelenül üldöztem az Isten egyházát, és pusztítottam azt."
  },
  {
    "number": "14",
    "text": "És a zsidó hithűségben sok kortársamat felülmúltam népem körében, minthogy fölöttébb buzgó rajongója voltam atyáim hagyományainak."
  },
  {
    "number": "15",
    "text": "De amikor úgy tetszett annak, aki engem anyám méhétől fogva kiválasztott és kegyelme által elhívott,"
  },
  {
    "number": "16",
    "text": "hogy kinyilatkoztassa Fiát énbennem, hogy hirdessem őt a népek között, nem tanácskoztam testtel és vérrel."
  },
  {
    "number": "17",
    "text": "Nem is mentem fel Jeruzsálembe azokhoz, akik előttem lettek apostolokká, hanem azonnal elmentem Arábiába, azután ismét visszatértem Damaszkuszba."
  },
  {
    "number": "18",
    "text": "Majd három esztendő múlva felmentem Jeruzsálembe, hogy meglátogassam Kéfást, és nála maradtam tizenöt napig."
  },
  {
    "number": "19",
    "text": "De az apostolok közül nem láttam mást, csak Jakabot, az Úr testvérét."
  },
  {
    "number": "20",
    "text": "Amit pedig nektek írok, íme, Isten színe előtt mondom, hogy nem hazugság."
  },
  {
    "number": "21",
    "text": "Azután elmentem Szíria és Kilikia vidékére."
  },
  {
    "number": "22",
    "text": "Júdea keresztyén gyülekezetei azonban személy szerint nem ismertek engem."
  },
  {
    "number": "23",
    "text": "Csupán ezt hallották: „Aki egykor üldözött minket, most hirdeti azt a hitet, amelyet valamikor pusztított.”"
  },
  {
    "number": "24",
    "text": "És dicsőítették énértem Istent."
  }
]