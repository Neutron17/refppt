[
  {
    "number": "1",
    "text": "Ámósz beszédei, aki a tekóai pásztorok közé tartozott. Ezt látta Izráelről Uzzijjának, Júda királyának és Jeroboámnak, Jóás fiának, Izráel királyának az idejében, két évvel a földrengés előtt."
  },
  {
    "number": "2",
    "text": "Ezt mondta: Felharsan az  Úr hangja a Sionról, mennydörög Jeruzsálemből; gyászba borulnak a pásztorok legelői, és elszárad a Karmel teteje."
  },
  {
    "number": "3",
    "text": "Így szól az  Úr: Három, sőt négy vétke miatt nem bocsátok meg Damaszkusznak, mert vas cséplőszánokkal csépelték Gileádot."
  },
  {
    "number": "4",
    "text": "Ezért tüzet bocsátok Hazáél házára, és az megemészti Ben-Hadad palotáit."
  },
  {
    "number": "5",
    "text": "Letöröm Damaszkusz zárait, kiirtom az Áven-völgyből az uralkodót és Bét-Édenből a fejedelmet. Fogságba megy az arám nép Kírbe – mondja az  Úr."
  },
  {
    "number": "6",
    "text": "Így szól az  Úr: Három, sőt négy vétke miatt nem bocsátok meg Gázának, mert a foglyokat mind elhurcolták, és kiszolgáltatták Edómnak."
  },
  {
    "number": "7",
    "text": "Ezért tüzet bocsátok Gáza várfalára, és az megemészti palotáit."
  },
  {
    "number": "8",
    "text": "Kiirtom Asdódból az uralkodót és Askelónból a fejedelmet. Azután Ekrón ellen fordulok, elpusztul a filiszteusok maradéka is – mondja az én Uram, az  Úr."
  },
  {
    "number": "9",
    "text": "Így szól az  Úr: Három, sőt négy vétke miatt nem bocsátok meg Tírusznak, mert a foglyokat mind kiszolgáltatták Edómnak, nem törődtek a testvéri szövetséggel."
  },
  {
    "number": "10",
    "text": "Ezért tüzet bocsátok Tírusz várfalára, és az megemészti palotáit."
  },
  {
    "number": "11",
    "text": "Így szól az  Úr: Három, sőt négy vétke miatt nem bocsátok meg Edómnak, mert fegyverrel üldözte testvérét, nem ismert irgalmat, szüntelen tombolt haragja, nem engedte dühét csillapodni."
  },
  {
    "number": "12",
    "text": "Ezért tüzet bocsátok Témánra, és az megemészti Bocrá palotáit."
  },
  {
    "number": "13",
    "text": "Így szól az  Úr: Három, sőt négy vétke miatt nem bocsátok meg az ammóni népnek, mert felhasogatták Gileád terhes asszonyait, hogy kiterjesszék határaikat."
  },
  {
    "number": "14",
    "text": "Ezért tüzet gyújtok Rabbá várfalán, és az megemészti palotáit harci zajban a csata napján, szélvészben a vihar napján."
  },
  {
    "number": "15",
    "text": "Királyuk fogságba kerül vezéreivel együtt – mondja az  Úr."
  }
]