[
  {
    "number": "1",
    "text": "Ezután egész Izráel összegyűlt Dávidhoz Hebrónba, és ezt mondta: Nézd, mi a csontod és húsod vagyunk!"
  },
  {
    "number": "2",
    "text": "Azelőtt is, amikor még Saul volt a király, te vezetted harcba és hoztad vissza Izráelt, és ezt mondta neked Istened, az  Úr: Te leszel népemnek, Izráelnek a pásztora, te leszel népemnek, Izráelnek a fejedelme!"
  },
  {
    "number": "3",
    "text": "Megjelentek tehát Izráel vénei a király előtt Hebrónban, és Dávid szövetséget kötött velük Hebrónban az  Úr színe előtt. Ők pedig fölkenték Dávidot Izráel királyává, ahogyan kijelentette Sámuel által az  Úr."
  },
  {
    "number": "4",
    "text": "Ezután Dávid egész Izráellel együtt elment Jeruzsálem, azaz Jebúsz alá, ahol a jebúsziak voltak az ország őslakói."
  },
  {
    "number": "5",
    "text": "Jebúsz lakói ezt mondták Dávidnak: Ide ugyan nem jössz be! Dávid azonban elfoglalta Sion sziklavárát, és ez lett Dávid városa."
  },
  {
    "number": "6",
    "text": "Azt mondta Dávid: Aki elsőnek vág le egy jebúszit, az lesz a fővezér! Mivel elsőnek Jóáb, Cerújá fia jutott föl, ő lett a fővezér."
  },
  {
    "number": "7",
    "text": "Azután letelepedett Dávid a sziklavárban, ezért nevezték el azt Dávid városának."
  },
  {
    "number": "8",
    "text": "És Dávid kiépítette a várost körös-körül, a Milló-erődöt és környékét, Jóáb pedig a város többi részét állította helyre."
  },
  {
    "number": "9",
    "text": "Dávid egyre jobban emelkedett, mert vele volt a Seregek  Ura."
  },
  {
    "number": "10",
    "text": "Ezek voltak Dávid legkiválóbb vitézei, akik támogatták őt az uralkodásban, és egész Izráellel együtt királlyá tették az  Úr igéje szerint, melyet Izráelről mondott."
  },
  {
    "number": "11",
    "text": "Ezek voltak szám szerint Dávid vitézei: Josobám, Hakmóní fia, egy főtiszt, aki úgy forgatta a lándzsáját, hogy egy alkalommal háromszáz embert döfött le."
  },
  {
    "number": "12",
    "text": "Azután Eleázár, az ahóhi Dódónak a fia, egyike a három vitéznek."
  },
  {
    "number": "13",
    "text": "Ő volt Dávid mellett Efesz-Dammímban, ahova a filiszteusok harcra gyülekeztek. A mező egy darabja árpával volt ott bevetve. Amikor a hadinép megfutamodott a filiszteusok előtt,"
  },
  {
    "number": "14",
    "text": "ők megálltak annak a darab földnek a közepén, megvédték azt, és megverték a filiszteusokat. Így adott az  Úr nagy győzelmet."
  },
  {
    "number": "15",
    "text": "Egyszer a harminc vezér közül hárman elmentek Dávidhoz a kősziklára, az Adullám-barlangba, amikor a filiszteusok serege a Refáím-völgyben táborozott."
  },
  {
    "number": "16",
    "text": "Dávid akkor a sziklavárban volt, a filiszteusok előőrse pedig ugyanakkor Betlehemnél."
  },
  {
    "number": "17",
    "text": "Dávid eltikkadt, és ezt mondta: Ó, bárcsak valaki vizet hozna nekem a betlehemi kútból, onnan a kapu mellől!"
  },
  {
    "number": "18",
    "text": "Erre ez a három ember áttört a filiszteus táboron, vizet merített Betlehemben a kapu melletti kútból, elhozták, és odavitték Dávidnak. Dávid azonban nem akarta meginni, hanem kiöntötte áldozatul az  Úrnak,"
  },
  {
    "number": "19",
    "text": "és ezt mondta: Isten mentsen meg attól, hogy ilyet tegyek! Igyam meg azoknak az embereknek a vérét, akik kockára tették az életüket?! Mert az életüket tették kockára, amikor azt elhozták. Ezért nem akarta meginni. Ilyeneket vitt véghez ez a három vitéz."
  },
  {
    "number": "20",
    "text": "Abísaj, Jóáb testvére volt ennek a háromnak a parancsnoka. Ő úgy forgatta a lándzsáját, hogy háromszáz embert döfött le. Ő volt a leghíresebb a három közül."
  },
  {
    "number": "21",
    "text": "A három közül a másik kettőnél tekintélyesebb volt, ezért lett a parancsnokuk, de a hárommal nem ért föl."
  },
  {
    "number": "22",
    "text": "A Kabceélból való Benájá, Jójádá fia is kiváló ember volt, és nagy tetteket vitt véghez. Ő vágta le Móáb két bajnokát. Ő ment le egy verembe, és megölt egy oroszlánt, amikor egyszer hó esett."
  },
  {
    "number": "23",
    "text": "Ugyanő vágott le egy öt könyök magas egyiptomi embert, bár az egyiptomi kezében akkora lándzsa volt, mint a szövőszék tartófája. Ő meg csak bottal ment rá, de kiragadta az egyiptomi kezéből a lándzsát, és a saját lándzsájával ölte meg."
  },
  {
    "number": "24",
    "text": "Ilyeneket vitt véghez Benájá, Jójádá fia. Ő is nevezetes volt, mint az a három vitéz."
  },
  {
    "number": "25",
    "text": "Tekintélyes volt a harminc között, de a háromnak nem ért a nyomába. Dávid a testőrök vezetőjévé tette."
  },
  {
    "number": "26",
    "text": "Kiváló vitézek voltak: Aszáél, Jóáb testvére, Elhánán, a betlehemi Dódó fia,"
  },
  {
    "number": "27",
    "text": "a haróri Sammót, a pelóni Helec,"
  },
  {
    "number": "28",
    "text": "a tekóai Írá, Ikkés fia, az anátóti Abíezer,"
  },
  {
    "number": "29",
    "text": "a húsái Szibbekaj, az ahóhi Ílaj,"
  },
  {
    "number": "30",
    "text": "a netófái Mahraj, a netófái Héled, Baaná fia,"
  },
  {
    "number": "31",
    "text": "a benjámini Gibeából való Ítaj, Ríbaj fia, a pirátóni Benájá,"
  },
  {
    "number": "32",
    "text": "a nahalé-gaasi Húraj, az arbai Abíél,"
  },
  {
    "number": "33",
    "text": "a baharúmi Azmávet, a saalbóni Eljahbá,"
  },
  {
    "number": "34",
    "text": "a gizóni Hásém fiai, a harári Jónátán, Ságé fia,"
  },
  {
    "number": "35",
    "text": "a harári Ahíám, Szákár fia, Elífal, Úr fia,"
  },
  {
    "number": "36",
    "text": "a mekérai Héfer, a pelóni Ahijjá,"
  },
  {
    "number": "37",
    "text": "a karmeli Hecró, Naaraj, Ezbaj fia,"
  },
  {
    "number": "38",
    "text": "Jóél, Nátán testvére, Mibhár, Hagrí fia,"
  },
  {
    "number": "39",
    "text": "az ammóni Celek meg a béróti Nahraj, Jóábnak, Cerújá fiának a fegyverhordozója,"
  },
  {
    "number": "40",
    "text": "a jeteri Írá, a jeteri Gáréb,"
  },
  {
    "number": "41",
    "text": "a hettita Úriás, Zábád, Ahlaj fia,"
  },
  {
    "number": "42",
    "text": "Adíná, a rúbeni Sízá fia, a rúbeniek egyik főembere és vele még harmincan;"
  },
  {
    "number": "43",
    "text": "Hánán, Maaká fia, és a mitni Jósáfát,"
  },
  {
    "number": "44",
    "text": "az asterái Uzzijjá, az aróéri Hótám fiai: Sámá és Jeíél,"
  },
  {
    "number": "45",
    "text": "Simrí fia, Jedíaél és testvére, a tíci Jóhá,"
  },
  {
    "number": "46",
    "text": "a mahavimi Elíél, Elnaam fiai: Jeríbaj és Jósavjá, a móábi Jitmá,"
  },
  {
    "number": "47",
    "text": "Elíél, Óbéd és a mecóbájái Jaaszíél."
  }
]