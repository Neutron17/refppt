[
  {
    "number": "1",
    "text": "Ezt mondta nekem az  Úr: Fogj egy nagy írótáblát, és írd rá közönséges írással: Hamar a zsákmányra! Gyorsan a prédára!"
  },
  {
    "number": "2",
    "text": "Megbízható tanúkul magam mellé vettem Úrijjá papot és Zekarját, Jeberekjá fiát."
  },
  {
    "number": "3",
    "text": "Miután a prófétaasszonynál voltam, teherbe esett, és fiút szült. Akkor ezt mondta nekem az  Úr: Legyen a neve: Hamar a zsákmányra! Gyorsan a prédára!"
  },
  {
    "number": "4",
    "text": "Mert mielőtt a gyermek ki tudja mondani, hogy „apám” és „anyám”, elviszik Damaszkusz gazdagságát és a Samáriában összeszedett zsákmányt Asszíria királyának."
  },
  {
    "number": "5",
    "text": "Még ezt is mondta nekem az  Úr:"
  },
  {
    "number": "6",
    "text": "Mivel megvetette ez a nép a Silóah csendesen folydogáló vizét, és Recínnek meg Remaljá fiának örül,"
  },
  {
    "number": "7",
    "text": "azért rájuk zúdítja az Úr az Eufrátesz hatalmas és nagy vizét, Asszíria királyát teljes hatalmával. Mindenütt kilép medréből, és elárasztja mindenütt a partjait."
  },
  {
    "number": "8",
    "text": "Betör Júdába, végigzúdul rajta, és nyakig ér. De ha kiterjesztett szárnyaival széltében ellepi az országot, „velünk lesz az Isten”!"
  },
  {
    "number": "9",
    "text": "Tomboljatok csak, népek, majd meg fogtok rettenni! Figyeljetek mind, ti messzi országok! Fegyverkezzetek csak, majd meg fogtok rettenni, fegyverkezzetek csak, majd meg fogtok rettenni!"
  },
  {
    "number": "10",
    "text": "Szőjetek csak terveket, majd meghiúsulnak, tárgyaljatok csak, úgysem sikerül, mert „velünk az Isten”!"
  },
  {
    "number": "11",
    "text": "Így szólt hozzám az  Úr, amikor keze megragadott, és arra intett, hogy ne járjak ennek a népnek az útján:"
  },
  {
    "number": "12",
    "text": "Ne mondjátok összeesküvésnek mindazt, amit ez a nép összeesküvésnek mond, amitől fél, attól ne féljetek, és ne rettegjetek!"
  },
  {
    "number": "13",
    "text": "A Seregek  Urát tartsátok szentnek, őt féljétek, tőle rettegjetek,"
  },
  {
    "number": "14",
    "text": "akkor ő lesz a szentélyetek. De Izráel két háza számára olyan kő lesz, amelybe beleütköznek, olyan szikla, amelybe belebotlanak, Jeruzsálem lakóinak pedig kelepce és csapda."
  },
  {
    "number": "15",
    "text": "Sokan megbotlanak közülük, elesnek és összetörnek, megfogja őket a csapda."
  },
  {
    "number": "16",
    "text": "Lezárom ezt az intelmet, lepecsételem ezt a tanítást tanítványaim számára."
  },
  {
    "number": "17",
    "text": "És várom az  Urat, aki Jákób háza elől eltakarta arcát, és benne reménykedem."
  },
  {
    "number": "18",
    "text": "Én pedig és e gyermekek, akiket az  Úr adott nekem, intő jelek vagyunk Izráelben a Seregek  Urának akaratából, aki a Sion hegyén lakik."
  },
  {
    "number": "19",
    "text": "Ha majd azt mondják nektek, hogy forduljatok a halottidézőkhöz és a jövendőmondókhoz, akik suttognak és mormolnak, ezt feleljétek: Nem Istenéhez kell fordulnia a népnek? A holtakhoz kell fordulni az élő helyett?"
  },
  {
    "number": "20",
    "text": "A törvényre és intelemre figyeljetek! Hiszen ők olyan dolgokról beszélnek, amelyeknek nincs jövője."
  },
  {
    "number": "21",
    "text": "Szomorúan és éhesen bolyong a nép az országban. Ha éheznie kell, fölháborodik, gyalázza királyát és Istenét. Fölfelé néz,"
  },
  {
    "number": "22",
    "text": "majd a földre tekint, de csak nyomorúságot és sötétséget lát, nyomasztó borút, homályba taszítva."
  },
  {
    "number": "23",
    "text": "De nem marad ott sötétség, ahol elnyomás van.Először megalázta Zebulon és Naftáli földjét, de végül megdicsőíti a tengerhez vezető utat, a Jordánon túli részt, a pogányok területét."
  }
]