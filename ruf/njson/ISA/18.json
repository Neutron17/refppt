[
  {
    "number": "1",
    "text": "Jaj a suhogó vitorlák országának Etiópia folyóin túl!"
  },
  {
    "number": "2",
    "text": "Követeket küld a tengeren, papiruszhajókon a víz színén. Induljatok gyorsan, követek, a szálas, sima arcú néphez, a közelben és távolban rettegett néphez, az elsöprő erejű néphez, melynek hazáját folyók szelik át."
  },
  {
    "number": "3",
    "text": "Ti, a világ összes lakói, e föld lakosai! Ha jelt adnak a hegyeken, lássátok meg, ha megfújják a kürtöt, halljátok meg!"
  },
  {
    "number": "4",
    "text": "Mert ezt mondta nekem az  Úr: Nyugodtan nézem hajlékomból, mint izzó hőség fényes nappal, mint harmatozó felhő aratási hőségben."
  },
  {
    "number": "5",
    "text": "Mert még szüret előtt, virágzás után, mielőtt fürtté érnének a szőlőszemek, levágja a vesszőket metszőkéssel, és a hajtásokat lemetszi, leszaggatja róla."
  },
  {
    "number": "6",
    "text": "Ott marad mindenestül a hegyek ragadozó madarainak és a föld állatainak. Ott tölti a nyarat a ragadozó madár, és ott telel a föld minden állata."
  },
  {
    "number": "7",
    "text": "Abban az időben ajándékot visz a Seregek  Urának a szálas, sima arcú nép, a közelben és távolban rettegett nép, az elsöprő erejű nép, amelynek hazáját folyók szelik át, a Seregek  Ura nevének lakóhelyére, a Sion hegyére."
  }
]