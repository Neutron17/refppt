[
  {
    "number": "1",
    "text": "Jaj azoknak, akik Egyiptomba mennek segítségért, akik lovakban reménykednek! A harci kocsik tömegében bíznak, és az abba fogott lovak nagy erejében; de nem tekintenek Izráel Szentjére, nem folyamodnak az  Úrhoz."
  },
  {
    "number": "2",
    "text": "De ő is bölcs, és veszedelmet hoz, nem másítja meg szavát, hanem rátámad a gonoszok házára, és azokra, akik segítséget ígértek a gonosztevőknek."
  },
  {
    "number": "3",
    "text": "Hiszen Egyiptom csak ember, nem Isten! Lova is csak test, nem pedig lélek! Ha kinyújtja kezét az  Úr, elbukik a segítő, és elesik, akinek segített: mindnyájan együtt pusztulnak el."
  },
  {
    "number": "4",
    "text": "Mert ezt mondta nekem az  Úr: Ahogyan morog az oroszlán, az erős, fiatal hím a zsákmánya fölött, ha összegyűl is ellene valamennyi pásztor, és nem retten meg kiáltozásuktól, nem hunyászkodik meg a lármától, amit csapnak: úgy száll le a Seregek  Ura, hogy harcoljon Sion hegyéért és dombjáért."
  },
  {
    "number": "5",
    "text": "Mint repdeső madársereg, úgy oltalmazza a Seregek  Ura Jeruzsálemet: oltalmazza és megmenti, megvédi és megtartja."
  },
  {
    "number": "6",
    "text": "Térjetek meg ahhoz, akitől oly messze távolodtatok, Izráel fiai!"
  },
  {
    "number": "7",
    "text": "Azon a napon mindenki megveti ezüstbálványait és aranybálványait, amelyeket bűnös kezeitekkel készítettetek."
  },
  {
    "number": "8",
    "text": "Elbukik Asszíria, de nem férfiak kardjától, nem emberek kardja pusztítja el. Menekülnie kell a kard elől, ifjainak pedig kényszermunkára kell menniük."
  },
  {
    "number": "9",
    "text": "Kőszála riadtan menekül, vezérei rettegve hagyják el a zászlót. Így szól az  Úr, kinek tüze a Sionon, kemencéje Jeruzsálemben van."
  }
]