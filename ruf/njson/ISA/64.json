[
  {
    "number": "1",
    "text": "Ahogy a tűz lángra lobbantja a rőzsét, és felforralja a tűz a vizet, úgy ismertesd meg nevedet ellenségeiddel: reszkessenek tőled a népek,"
  },
  {
    "number": "2",
    "text": "ha majd váratlanul félelmetes dolgokat művelsz: ha majd leszállsz, hogy meginogjanak előtted a hegyek."
  },
  {
    "number": "3",
    "text": "Soha senki sem hallotta, fülébe nem jutott, szemével nem látta, hogy volna isten rajtad kívül, aki ilyet tenne a benne bízókért."
  },
  {
    "number": "4",
    "text": "Örömmel fogadod az örvendezőt, mert igazak tettei, utaidon jár, és rád gondol. De te megharagudtál, mert vétkeztünk. Régóta így vagyunk, bárcsak megszabadulnánk!"
  },
  {
    "number": "5",
    "text": "Mindnyájan olyanok lettünk, mint a tisztátalanok, minden igazságunk olyan, mint a szennyes ruha. Elhervadunk mindnyájan, mint a falevél, bűneink elsodornak bennünket, mint a szél."
  },
  {
    "number": "6",
    "text": "Nincs, aki nevedet segítségül hívná, aki buzgón ragaszkodnék hozzád. Elrejtetted orcádat előlünk, bűneink hatalmába adtál bennünket."
  },
  {
    "number": "7",
    "text": "Uram, atyánk vagy te mégis! Mi vagyunk az agyag, te a mi formálónk, kezed alkotásai vagyunk mindannyian."
  },
  {
    "number": "8",
    "text": "Uram, ne haragudj ennyire, ne emlékezz örökké bűneinkre! Tekints le ránk: mindannyian a te néped vagyunk!"
  },
  {
    "number": "9",
    "text": "Szent városaid pusztává lettek, pusztává lett a Sion is, Jeruzsálem pedig lakatlanná."
  },
  {
    "number": "10",
    "text": "Szent és dicső templomunk, ahol őseink magasztaltak téged, tűz martaléka lett, romba dőlt minden, ami drága volt nekünk."
  },
  {
    "number": "11",
    "text": "Még ezek után is türtőzteted magad,  Urunk? Hallgatsz, és még tovább gyötörsz bennünket?"
  }
]