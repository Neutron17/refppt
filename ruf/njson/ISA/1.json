[
  {
    "number": "1",
    "text": "Ézsaiásnak, Ámóc fiának látomása, amelyet akkor látott Júdáról és Jeruzsálemről, amikor Uzzijjá, Jótám, Áház és Ezékiás voltak Júda királyai."
  },
  {
    "number": "2",
    "text": "Halljátok meg, egek, figyelj ide, föld, mert az  Úr szól: Fiaimat fölneveltem, fölmagasztaltam, de ők elpártoltak tőlem!"
  },
  {
    "number": "3",
    "text": "Az ökör ismeri gazdáját, a szamár is urának jászlát, de Izráel nem ismer, népem nem ért meg engem."
  },
  {
    "number": "4",
    "text": "Jaj, vétkes nemzet, bűnnel terhelt nép! Gonosz utódok, romlott fiak! Elhagyták az  Urat, megvetették Izráel Szentjét, elfordultak tőle!"
  },
  {
    "number": "5",
    "text": "Minél több verést kaptok, annál jobban ellenkeztek! Egészen beteg már a fej, egészen gyenge már a szív."
  },
  {
    "number": "6",
    "text": "Tetőtől talpig nincs rajta ép hely, csupa zúzódás, kék folt és gennyes seb. Nem nyomták ki, nem kötözték be, olajjal sem gyógyítgatták."
  },
  {
    "number": "7",
    "text": "Országotok pusztaság, városaitokat fölperzselték, földeteket szemetek láttára idegenek tarolták le, pusztaság, mint ahol idegenek dúltak."
  },
  {
    "number": "8",
    "text": "Olyan maradt Sion leánya, mint kunyhó a szőlőben, mint csőszház az uborkaföldön, vagy mint egy ostromlott város."
  },
  {
    "number": "9",
    "text": "Ha a Seregek  Ura nem hagyott volna néhány menekültet, olyanok lennénk, mint Sodoma, Gomorához hasonlítanánk."
  },
  {
    "number": "10",
    "text": "Halljátok az  Úr igéjét, Sodoma vezetői! Figyeljetek Istenünk tanítására, Gomora népe!"
  },
  {
    "number": "11",
    "text": "Mit kezdjek a sok véresáldozattal? – mondja az  Úr. – Elegem van az égőáldozati kosokból, a hízott marhák kövérjéből! A bikák, a bárányok és a bakok vérében nem telik kedvem."
  },
  {
    "number": "12",
    "text": "Ki kívánja tőletek, hogy eljöjjetek, hogy megjelenjetek előttem, és tapossátok udvaromat?"
  },
  {
    "number": "13",
    "text": "Ne hozzatok többé hazug áldozatot, még a füstjét is utálom! Újhold, szombat, ünnepi összejövetel? Nem tűröm együtt a bűnt és az ünneplést!"
  },
  {
    "number": "14",
    "text": "Újholdjaitokat és ünnepeiteket gyűlölöm én, terhemre vannak, fáraszt elviselni."
  },
  {
    "number": "15",
    "text": "Ha felém nyújtjátok kezeteket, eltakarom előletek a szemem; bármennyit is imádkoztok, nem hallgatlak meg benneteket, hiszen a kezetekhez vér tapad!"
  },
  {
    "number": "16",
    "text": "Mossátok tisztára magatokat! Vigyétek el szemem elől gonosz tetteiteket! Ne tegyetek többé rosszat,"
  },
  {
    "number": "17",
    "text": "tanuljatok meg jót cselekedni! Törekedjetek igazságra, térítsétek jó útra az erőszakoskodót! Védjétek meg az árvák igazát, képviseljétek az özvegy peres ügyét!"
  },
  {
    "number": "18",
    "text": "Jöjjetek, szálljunk most perbe egymással! – mondja az  Úr. – Ha vétkeitek skarlátpirosak is, hófehérekké válhattok, ha vörösek is, mint a bíbor, fehérekké lehettek, mint a gyapjú."
  },
  {
    "number": "19",
    "text": "Ha készségesen hallgattok rám, élhettek az ország javaival."
  },
  {
    "number": "20",
    "text": "De ha vonakodva elpártoltok tőlem, fegyver pusztít el titeket. – Az  Úr maga mondja ezt."
  },
  {
    "number": "21",
    "text": "Jaj, milyen parázna lett a hűséges város! Törvényességgel volt tele, igazság lakott benne, most pedig gyilkosok!"
  },
  {
    "number": "22",
    "text": "Ezüstöd salakká változott, tiszta borodat vízzel hígították."
  },
  {
    "number": "23",
    "text": "Vezéreid megátalkodottak, tolvajok barátai. Mindegyik szereti a megvesztegetést, ajándékot hajhász. Az árvák igazát nem védik, az özvegy peres ügye nem kerül eléjük."
  },
  {
    "number": "24",
    "text": "Azért így szól az Úr, a Seregek  Ura, Izráel Erőssége: Majd elégtételt veszek ellenfeleimen, bosszút állok ellenségeimen!"
  },
  {
    "number": "25",
    "text": "Ellened fordítom kezemet, és kiolvasztom salakodat, mint a lúg, eltávolítok belőled minden ónt."
  },
  {
    "number": "26",
    "text": "Megint olyan bírákat adok, mint régen, és olyan tanácsadókat, mint kezdetben. Akkor majd így neveznek: Igaz város, hűséges város!"
  },
  {
    "number": "27",
    "text": "Sion ítélettel váltatik meg, megtérői igazság által."
  },
  {
    "number": "28",
    "text": "De összetörnek a hűtlenek a vétkesekkel együtt, és akik elhagyják az  Urat, megsemmisülnek."
  },
  {
    "number": "29",
    "text": "Megszégyenültök a cserfák miatt, amelyekben gyönyörködtetek, pirulni fogtok a kertek miatt, amelyeket kedveltetek."
  },
  {
    "number": "30",
    "text": "Hasonlók lesztek a cserfához, amelynek elhervadt a lombja, és a kerthez, amelynek nincs vize."
  },
  {
    "number": "31",
    "text": "Mert kenderkóccá lesz a hatalmas, és munkája szikrává: mindketten együtt égnek el, és nem oltja el senki."
  }
]