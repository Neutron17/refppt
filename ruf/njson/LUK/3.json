[
  {
    "number": "1",
    "text": "Tibériusz császár uralkodásának tizenötödik évében, amikor Júdea helytartója Poncius Pilátus volt, Galilea negyedes fejedelme Heródes, Iturea és Trakhónitisz tartományának negyedes fejedelme Heródes testvére, Fülöp, Abiléné negyedes fejedelme pedig Liszániász volt,"
  },
  {
    "number": "2",
    "text": "Annás és Kajafás főpapok idején szólt az Úr Jánoshoz, Zakariás fiához a pusztában."
  },
  {
    "number": "3",
    "text": "Ő pedig bejárta a Jordán egész környékét, és hirdette a megtérés keresztségét a bűnök bocsánatára,"
  },
  {
    "number": "4",
    "text": "ahogyan meg van írva Ézsaiás próféta beszédeinek könyvében: „Kiáltó szava hangzik a pusztában: Készítsétek az Úr útját, egyengessétek ösvényeit!"
  },
  {
    "number": "5",
    "text": "Minden völgyet töltsetek fel, minden hegyet és halmot hordjatok el, legyen a görbe út egyenessé, a göröngyös simává:"
  },
  {
    "number": "6",
    "text": "és meglátja minden halandó az Isten szabadítását.”"
  },
  {
    "number": "7",
    "text": "A sokaságnak tehát, amely kiment hozzá, hogy megkeresztelkedjék, ezt mondta: Ti viperafajzatok! Ki figyelmeztetett titeket, hogy meneküljetek az eljövendő harag elől?"
  },
  {
    "number": "8",
    "text": "Teremjetek hát megtéréshez méltó gyümölcsöket, és ne kezdjétek azt mondogatni magatokban: A mi atyánk Ábrahám! Mert mondom nektek, hogy Isten ezekből a kövekből is tud fiakat támasztani Ábrahámnak."
  },
  {
    "number": "9",
    "text": "A fejsze pedig már a fák gyökerén van: ezért minden fa, amely nem terem jó gyümölcsöt, kivágatik és tűzre vettetik."
  },
  {
    "number": "10",
    "text": "A sokaság pedig megkérdezte tőle: Akkor hát mit tegyünk?"
  },
  {
    "number": "11",
    "text": "János így válaszolt nekik: Akinek két ruhája van, adjon annak, akinek nincs, és akinek van ennivalója, hasonlóan cselekedjék!"
  },
  {
    "number": "12",
    "text": "Vámszedők is mentek hozzá, hogy keresztelje meg őket. Ezek szintén megkérdezték tőle: Mester, mit tegyünk?"
  },
  {
    "number": "13",
    "text": "Nekik ezt mondta: Semmivel se hajtsatok be többet a megszabottnál!"
  },
  {
    "number": "14",
    "text": "Megkérdezték tőle a katonák is: Mi pedig mit tegyünk? Nekik ezt felelte: Senkit ne bántalmazzatok, senkit meg ne zsaroljatok, hanem elégedjetek meg a zsoldotokkal!"
  },
  {
    "number": "15",
    "text": "Mivel a nép reménykedve várakozott, és szívükben mind azt fontolgatták, vajon nem János-e a Krisztus,"
  },
  {
    "number": "16",
    "text": "János így válaszolt mindenkinek: Én vízzel keresztellek titeket, de eljön az, aki erősebb nálam, és én arra sem vagyok méltó, hogy saruja szíját megoldjam: Ő majd Szentlélekkel és tűzzel keresztel titeket,"
  },
  {
    "number": "17",
    "text": "kezében szórólapát lesz, és megtisztítja szérűjét: csűrébe hordja gabonáját, a pelyvát pedig megégeti olthatatlan tűzzel."
  },
  {
    "number": "18",
    "text": "Sok másra is buzdította őket, és hirdette az evangéliumot a népnek."
  },
  {
    "number": "19",
    "text": "Amikor pedig megintette Heródes negyedes fejedelmet Heródiásért, a testvére feleségéért, és minden gonosz tettéért, Heródes"
  },
  {
    "number": "20",
    "text": "mindezt még azzal tetézte, hogy börtönbe csukatta Jánost."
  },
  {
    "number": "21",
    "text": "Történt, hogy amikor az egész nép megkeresztelkedett, és Jézus is megkeresztelkedett és imádkozott, megnyílt az ég,"
  },
  {
    "number": "22",
    "text": "leszállt rá a Szentlélek galambhoz hasonló testi alakban, és hang hallatszott a mennyből: Te vagy az én szeretett Fiam, benned gyönyörködöm."
  },
  {
    "number": "23",
    "text": "Jézus ekkor mintegy harmincesztendős volt, és úgy gondolták róla, hogy József fia, ez pedig Élié;"
  },
  {
    "number": "24",
    "text": "ez Mattáté, ez Lévié, ez Melkíé, ez Jannajé, ez Józsefé,"
  },
  {
    "number": "25",
    "text": "ez Mattitjáé, ez Ámószé, ez Náhumé, ez Heszlié, ez Naggajé,"
  },
  {
    "number": "26",
    "text": "ez Mahaté, ez Mattitjáé, ez Simíé, ez Jószeké, ez Jódáé;"
  },
  {
    "number": "27",
    "text": "ez Jóhánáné, ez Résáé, ez Zerubbábelé, ez Sealtíélé, ez Nérié,"
  },
  {
    "number": "28",
    "text": "ez Melkíé, ez Addíé, ez Kószámé, ez Elmadámé, ez Éré;"
  },
  {
    "number": "29",
    "text": "ez Jósuáé, ez Elíézeré, ez Jórímé, ez Mattáté, ez Lévié,"
  },
  {
    "number": "30",
    "text": "ez Simeoné, ez Júdáé, ez Józsefé, ez Jónámé, ez Eljákímé;"
  },
  {
    "number": "31",
    "text": "ez Meleáé, ez Mennáé, ez Mattattáé, ez Nátáné, ez Dávidé,"
  },
  {
    "number": "32",
    "text": "ez Isaié, ez Óbédé, ez Bóázé, ez Szalmóné, ez Nahsóné,"
  },
  {
    "number": "33",
    "text": "ez Ammínádábé, ez Adminé, ez Arnié, ez Hecróné, ez Pérecé, ez Júdáé;"
  },
  {
    "number": "34",
    "text": "ez Jákóbé, ez Izsáké, ez Ábrahámé, ez Táréé, ez Náhóré,"
  },
  {
    "number": "35",
    "text": "ez Szerúgé, ez Reúé, ez Pelegé, ez Héberé, ez Selahé,"
  },
  {
    "number": "36",
    "text": "ez Kénáné, ez Arpaksadé, ez Sémé, ez Nóéé, ez Lámeké;"
  },
  {
    "number": "37",
    "text": "ez Metúselahé, ez Énóké, ez Járédé, ez Mahalalélé, ez Kénáné,"
  },
  {
    "number": "38",
    "text": "ez Enósé, ez Sété, ez Ádámé; ez pedig az Istené."
  }
]