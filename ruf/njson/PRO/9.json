[
  {
    "number": "1",
    "text": "A bölcsesség házat épített magának, hét oszlopot faragott hozzá."
  },
  {
    "number": "2",
    "text": "Levágta marháját, megfűszerezte borát, és megterítette asztalát."
  },
  {
    "number": "3",
    "text": "Lányokat küldött ki, hogy így kiáltsanak a város magasan fekvő pontjain:"
  },
  {
    "number": "4",
    "text": "Aki tapasztalatlan, térjen be ide! Az esztelennek pedig ezt mondja:"
  },
  {
    "number": "5",
    "text": "Jöjjetek, egyetek a kenyeremből, és igyatok fűszerezett boromból!"
  },
  {
    "number": "6",
    "text": "Hagyjátok el az együgyűséget, és éltek, járjatok az értelem útján!"
  },
  {
    "number": "7",
    "text": "Aki meginti a csúfolódót, maga fog pironkodni, aki megfeddi a bűnöst, magát szennyezi be."
  },
  {
    "number": "8",
    "text": "Ne fedd meg a csúfolódót, mert meggyűlöl téged, de fedd meg a bölcset, az szeretni fog téged!"
  },
  {
    "number": "9",
    "text": "Adj a bölcsnek, és még bölcsebb lesz, tanítsd az igazat, és ő gyarapítja tudását!"
  },
  {
    "number": "10",
    "text": "A bölcsesség kezdete az  Úrnak félelme, és a Szentnek a megismerése ad értelmet."
  },
  {
    "number": "11",
    "text": "Mert általam sokasodnak meg napjaid, és gyarapodnak életed évei."
  },
  {
    "number": "12",
    "text": "Ha bölcs vagy, magadnak vagy bölcs, ha csúfolódó vagy, magad vallod kárát."
  },
  {
    "number": "13",
    "text": "A balgaság fecsegő asszony, együgyű, és semmit sem tud."
  },
  {
    "number": "14",
    "text": "Kiül háza ajtajába egy székre a város magaslatán."
  },
  {
    "number": "15",
    "text": "Így szólítja meg az arra járókat, akik egyenes ösvényeken járnak:"
  },
  {
    "number": "16",
    "text": "Aki tapasztalatlan, térjen be ide! Az esztelennek pedig ezt mondja:"
  },
  {
    "number": "17",
    "text": "A lopott víz édes, az eldugott kenyér kedves."
  },
  {
    "number": "18",
    "text": "De nem tudják, hogy az árnyak vannak ott, és vendégei a holtak hazájának mélyére kerülnek."
  }
]