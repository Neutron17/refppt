[
  {
    "number": "1",
    "text": "Amikor feltörte a hetedik pecsétet, csend lett a mennyben mintegy fél óráig."
  },
  {
    "number": "2",
    "text": "És láttam a hét angyalt, akik az Isten előtt álltak, és adatott azoknak hét trombita."
  },
  {
    "number": "3",
    "text": "Egy másik angyal is odajött, és megállt az oltárnál, kezében aranyfüstölő, és adatott neki sok füstölőszer, hogy a szentek imádságaihoz tegye az aranyoltárra, amely a trón előtt van."
  },
  {
    "number": "4",
    "text": "És felszállt a füstölőszerek füstje a szentek imádságaival az angyal kezéből Isten elé."
  },
  {
    "number": "5",
    "text": "Ekkor vette az angyal a füstölőt, megtöltötte az oltár tüzéből, és ledobta a földre: mennydörgés és zúgás, villámlás és földrengés támadt."
  },
  {
    "number": "6",
    "text": "A hét angyal pedig, akinél a hét trombita volt, felkészült, hogy trombitáljon."
  },
  {
    "number": "7",
    "text": "Trombitált az első, és jégeső támadt, és tűz vérrel keverve, és lehullott a földre: megégett a föld harmada, megégett a fák harmada, és megégett a zöld fű is mind."
  },
  {
    "number": "8",
    "text": "A második angyal is trombitált, és valami tűzzel égő nagy hegy zuhant a tengerbe, és a tenger harmada vérré lett:"
  },
  {
    "number": "9",
    "text": "elpusztult a tenger teremtményeinek harmada, amiben csak élet volt, és a hajók harmada megsemmisült."
  },
  {
    "number": "10",
    "text": "A harmadik angyal is trombitált, és az égből egy nagy égő csillag hullott le, mint egy lámpás, és ráesett a folyók harmadára és a vizek forrásaira."
  },
  {
    "number": "11",
    "text": "A csillag neve pedig Üröm, és ürömmé lett a vizek harmada, és sok ember meghalt a vizektől, mert azok keserűvé váltak."
  },
  {
    "number": "12",
    "text": "A negyedik angyal is trombitált, és csapás érte a nap harmadát, a hold harmadát és a csillagok harmadát, hogy elsötétüljön harmadrészük, a nappal harmada se legyen világos, az éjszaka is ugyanígy."
  },
  {
    "number": "13",
    "text": "Ekkor láttam és hallottam, hogy egy sas repül fenn az égen, és hatalmas hangon ezt mondja: Jaj, jaj, jaj azoknak, akik a földön laknak, a másik három angyal trombitájának hangja miatt, akik még ezután trombitálnak."
  }
]