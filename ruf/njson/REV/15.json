[
  {
    "number": "1",
    "text": "És láttam egy másik nagy és csodálatos jelet a mennyben: hét angyalt, akiknél a hét utolsó csapás volt, mert ezekkel teljesedett be az Isten haragja."
  },
  {
    "number": "2",
    "text": "És láttam valami üvegtengerfélét, amely tűzzel volt vegyítve, és láttam azokat, akik legyőzték a fenevadat, annak képmását és nevének számát, amint az üvegtengernél álltak az Isten hárfáival,"
  },
  {
    "number": "3",
    "text": "és énekelték Mózesnek, Isten szolgájának énekét és a Bárány énekét:  Nagyok és csodálatosak a te műveid,  mindenható Úr Isten,  igazságosak és igazak a te utaid,  népek királya:"
  },
  {
    "number": "4",
    "text": "ki ne félne téged, Urunk,  és ki ne dicsőítené a te nevedet,  hiszen egyedül te vagy szent:  mert a népek eljönnek mind,  és leborulnak előtted,  mert nyilvánvalóvá lettek igazságos ítéleteid."
  },
  {
    "number": "5",
    "text": "Ezek után láttam, hogy megnyílt a bizonyságtétel sátrának szentélye a mennyben,"
  },
  {
    "number": "6",
    "text": "és kijött a szentélyből a hét angyal, akiknél a hét csapás volt: tiszta fénylő gyolcsba voltak öltözve, és mellüket aranyöv vette körül."
  },
  {
    "number": "7",
    "text": "És a négy élőlény közül az egyik átadott a hét angyalnak hét aranypoharat, telve az örökkön-örökké élő Isten haragjával."
  },
  {
    "number": "8",
    "text": "A szentély megtelt Isten dicsőségének és hatalmának füstjével, és senki sem mehetett be a szentélybe, míg be nem teljesedett a hét angyal hét csapása."
  }
]