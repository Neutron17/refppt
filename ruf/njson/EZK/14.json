[
  {
    "number": "1",
    "text": "Egyszer eljöttek hozzám Izráel vénei közül néhányan, és leültek velem szemben."
  },
  {
    "number": "2",
    "text": "Akkor így szólt hozzám az  Úr igéje:"
  },
  {
    "number": "3",
    "text": "Emberfia! Ezek az emberek szívükbe fogadták bálványaikat, és azon jár az eszük, ami bűnbe viszi őket. Hagyjam, hogy engem ilyenek kérdezgessenek?"
  },
  {
    "number": "4",
    "text": "Ezért beszélj velük, és ezt mondd nekik: Így szól az én Uram, az  Úr: Ha valaki Izráel házából a szívébe fogadja bálványait, és azon jár az esze, ami bűnbe viszi őt, és így megy el a prófétához, annak majd én, az  Úr a sok bálványnak megfelelően magam válaszolok."
  },
  {
    "number": "5",
    "text": "Mert megragadom Izráel házát saját szíve miatt, mindazokat, akik elfordultak tőlem bálványaik kedvéért."
  },
  {
    "number": "6",
    "text": "Mondd meg ezért Izráel házának: Így szól az én Uram, az  Úr: Térjetek meg, forduljatok el bálványaitoktól, rá se nézzetek utálatos dolgaitokra!"
  },
  {
    "number": "7",
    "text": "Mert ha valaki Izráel házából és az Izráelben lakó jövevények közül elfordul tőlem, a szívébe fogadja bálványait, azon jár az esze, ami bűnbe viszi őt, és így megy el a prófétához, hogy megkérdezzen engem, annak majd én, az  Úr válaszolok."
  },
  {
    "number": "8",
    "text": "Ellene fordulok az ilyen embernek, intő példává teszem, és kiirtom népem közül. Akkor megtudjátok, hogy én vagyok az  Úr."
  },
  {
    "number": "9",
    "text": "Ha azt a prófétát rászedik, és kijelentést ad, én, az  Úr hagyom, hogy rászedjék azt a prófétát, de majd kinyújtom a kezem ellene, és kipusztítom népemből, Izráelből."
  },
  {
    "number": "10",
    "text": "A próféta éppen olyan bűnös, mint aki megkérdezte. Bűnhődni fognak bűnükért,"
  },
  {
    "number": "11",
    "text": "hogy többé ne tévelyedjen el tőlem Izráel háza, és ne tegyék magukat tisztátalanná semmiféle vétkükkel. Akkor majd az én népem lesznek, én pedig Istenük leszek – így szól az én Uram, az  Úr."
  },
  {
    "number": "12",
    "text": "Majd így szólt hozzám az  Úr igéje:"
  },
  {
    "number": "13",
    "text": "Emberfia! Ha egy ország vétkezik ellenem, hűtlenséget követ el, én pedig kinyújtom a kezemet ellene, eltöröm a kenyér botját, és éhínséget bocsátok rá, hogy kiirtsak belőle embert és állatot,"
  },
  {
    "number": "14",
    "text": "akkor még ha ott volna is ez a három férfi, Nóé, Dániel és Jób, ők is csak magukat menthetnék meg igazságukkal – így szól az én Uram, az  Úr."
  },
  {
    "number": "15",
    "text": "Ha vadállatokat bocsátok az országra, hogy néptelen pusztasággá tegyék, ahol senki sem jár a vadállatok miatt,"
  },
  {
    "number": "16",
    "text": "és ott volna az a három férfi, életemre mondom – így szól az én Uram, az  Úr –, hogy sem fiaikat, sem leányaikat nem menthetnék meg; csak magukat menthetnék meg, az ország pedig pusztasággá válna!"
  },
  {
    "number": "17",
    "text": "Vagy ha fegyvert hozok arra az országra, és megparancsolom, hogy járja végig a fegyver az országot, mert ki akarok belőle irtani embert és állatot,"
  },
  {
    "number": "18",
    "text": "és az a három férfi ott volna, életemre mondom – így szól az én Uram, az  Úr –, hogy sem fiaikat, sem leányaikat nem menthetnék meg, hanem csak magukat menthetnék meg!"
  },
  {
    "number": "19",
    "text": "Vagy ha dögvészt bocsátok arra az országra, és vérbe borítom haragomban, hogy kiirtsak belőle embert és állatot,"
  },
  {
    "number": "20",
    "text": "és ott volna Nóé, Dániel és Jób: életemre mondom – így szól az én Uram, az  Úr –, sem a fiukat, sem a lányukat nem menthetnék meg; csak magukat menthetnék meg az igazságukkal."
  },
  {
    "number": "21",
    "text": "De így szól az én Uram, az  Úr: Ha rá is bocsátom Jeruzsálemre ezt a négyféle pusztító büntetést, a fegyvert, az éhínséget, a vadállatokat és a dögvészt, hogy kiirtsak belőle embert és állatot,"
  },
  {
    "number": "22",
    "text": "mégis marad ott, aki megmenekül: fiak és leányok, akik kijutnak onnan. Ők majd eljönnek hozzátok, és ti meglátjátok életüket és tetteiket, és vigasztalást találtok a veszedelem ellenére, amelyet Jeruzsálemre hoztam, mindazok ellenére, amiket ráhoztam."
  },
  {
    "number": "23",
    "text": "Megvigasztalnak benneteket, amikor látjátok életüket és tetteiket. Akkor majd megtudjátok, hogy nem hiába tettem mindazt, amit tettem vele – így szól az én Uram, az  Úr."
  }
]