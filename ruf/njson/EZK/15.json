[
  {
    "number": "1",
    "text": "Így szólt hozzám az  Úr igéje:"
  },
  {
    "number": "2",
    "text": "Emberfia! Mivel különb a szőlőtőke fája a többi fánál, és a szőlővessző, ha az erdő fái közé kerül?"
  },
  {
    "number": "3",
    "text": "Fölhasználják-e a fáját, hogy valamit készítsenek belőle? Használják-e cöveknek, hogy mindenfélét akasszanak rá?"
  },
  {
    "number": "4",
    "text": "Inkább tűzbe dobják, hogy az megeméssze. És ha a két végét megemésztette a tűz, ha már a közepe is parázslik, alkalmas-e még valamire?"
  },
  {
    "number": "5",
    "text": "Hiszen amíg ép volt, addig sem készült belőle semmi. Hát ha tűz emészti és parázslik, készülhet-e belőle valami?"
  },
  {
    "number": "6",
    "text": "Ezért így szól az én Uram, az  Úr: Ahogy az erdő fái közé került szőlőtőke fáját tűzbe dobom, hogy az megeméssze, úgy dobom oda Jeruzsálem lakosait."
  },
  {
    "number": "7",
    "text": "Ellenük fordítom arcomat. Tűzből kerültek ki, tűz emészti meg őket. Majd megtudják, hogy én vagyok az  Úr, amikor ellenük fordítom arcomat."
  },
  {
    "number": "8",
    "text": "Pusztasággá teszem az országot, mivel hűtlenséget követtek el – így szól az én Uram, az  Úr."
  }
]