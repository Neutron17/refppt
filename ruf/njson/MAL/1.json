[
  {
    "number": "1",
    "text": "Fenyegető jövendölés.Az  Úr igéje, amelyet Malakiás által jelentett ki Izráelnek."
  },
  {
    "number": "2",
    "text": "Szeretlek benneteket – mondja az  Úr. De ti azt kérdezitek: Miből láthatjuk, hogy szeretsz minket? Abból, hogy Ézsau testvére volt Jákóbnak – így szól az  Úr –, mégis Jákóbot szerettem,"
  },
  {
    "number": "3",
    "text": "Ézsaut pedig gyűlöltem; hegyeit pusztasággá tettem, birtokát a pusztai sakáloknak adtam."
  },
  {
    "number": "4",
    "text": "Edóm ugyan ezt mondja: Összezúztak bennünket, de mi újjáépítjük a romokat! – a Seregek  Ura azonban azt mondja erre: Ők csak építsenek, én majd lerombolom! Gonosz országnak nevezik őket, olyan népnek, amelyre mindig haragudni fog az  Úr."
  },
  {
    "number": "5",
    "text": "Saját szemetekkel fogjátok látni, és magatok fogjátok megvallani: Nagy az  Úr Izráel határán túl is!"
  },
  {
    "number": "6",
    "text": "A fiú tiszteli atyját, a szolga az urát. Ha én atya vagyok, miért nem tisztelnek? Ha én Úr vagyok, miért nem félnek engem? – mondja a Seregek  Ura nektek, ti papok, akik megvetitek nevemet.Ti ezt kérdezitek: Mivel vetettük meg nevedet?"
  },
  {
    "number": "7",
    "text": "– Azzal, hogy oltáromra tisztátalan kenyeret hoztok. – Mivel tettük tisztátalanná? – kérdezitek. – Azzal, hogy az  Úr asztalát semmibe veszitek."
  },
  {
    "number": "8",
    "text": "Mert vak állatot hoztok áldozatul, és nem tartjátok rossznak. Sántát vagy bénát hoztok, és nem tartjátok rossznak. De vidd csak azt a helytartódnak: kegyes lesz-e hozzád, és szívesen fogad-e? – mondja a Seregek  Ura."
  },
  {
    "number": "9",
    "text": "Esedezzetek csak Istenhez, hogy kegyelmezzen nektek! Ha ilyen ajándék van a kezetekben, szívesen fogadja-e tőletek? – mondja a Seregek  Ura."
  },
  {
    "number": "10",
    "text": "Bárcsak volna valaki köztetek, aki bezárná a templom ajtaját, és ne égne hiába oltáromon a tűz! Nem telik kedvem bennetek – mondja a Seregek  Ura –, nem kívánok tőletek áldozatot!"
  },
  {
    "number": "11",
    "text": "Hiszen napkelettől napnyugatig nagy az én nevem a népek között, és mindenütt jó illatú áldozatot mutatnak be nevemnek, és az tiszta áldozat! Mert nagy az én nevem a népek között – mondja a Seregek  Ura."
  },
  {
    "number": "12",
    "text": "Ti pedig meggyalázzátok, amikor azt gondoljátok, hogy az Úr asztalát hitvány terménnyel és eledellel tisztátalanná tehetitek."
  },
  {
    "number": "13",
    "text": "Azt mondjátok: Micsoda fáradság! – és még lihegtek is közben – mondja a Seregek  Ura. Pedig lopott állatot hoztok, vagy sántát és bénát. Ha ilyen áldozatot akartok hozni, nem kívánom tőletek! – mondja az  Úr."
  },
  {
    "number": "14",
    "text": "Átkozott a csaló! Van ép hím állat a nyájában, mégis hitványat áldoz az Úrnak, ha fogadalmat tesz. Pedig én nagy király vagyok – mondja a Seregek  Ura –, és félik nevemet a népek!"
  }
]