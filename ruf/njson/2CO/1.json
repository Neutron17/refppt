[
  {
    "number": "1",
    "text": "Pál, Isten akaratából Krisztus Jézus apostola és Timóteus testvér: Isten gyülekezetének, amely Korinthusban van, és egész Akhájában valamennyi szentnek:"
  },
  {
    "number": "2",
    "text": "Kegyelem nektek és békesség Istentől, a mi Atyánktól és az Úr Jézus Krisztustól."
  },
  {
    "number": "3",
    "text": "Áldott az Isten, a mi Urunk Jézus Krisztus Atyja, az irgalom Atyja és minden vigasztalás Istene,"
  },
  {
    "number": "4",
    "text": "aki megvigasztal minket minden nyomorúságunkban, hogy mi is megvigasztalhassunk másokat minden nyomorúságban azzal a vigasztalással, amellyel Isten vigasztal minket."
  },
  {
    "number": "5",
    "text": "Mert amilyen bőséggel részünk van Krisztus szenvedéseiben, olyan bőséges Krisztus által a mi vigasztalásunk is."
  },
  {
    "number": "6",
    "text": "Ha szorongattatunk, ez a ti vigasztalásotokért és üdvösségetekért van, ha vigasztaltatunk, az a ti vigasztalásotokért van, amely elég erős ugyanazoknak a szenvedéseknek az elhordozására, amelyeket mi is szenvedünk."
  },
  {
    "number": "7",
    "text": "A mi reménységünk bizonyos felőletek, mert tudjuk, hogy amiképpen részestársak vagytok a szenvedésekben, ugyanúgy a vigasztalásban is."
  },
  {
    "number": "8",
    "text": "Mert azt akarjuk, testvéreim, hogy tudjatok arról a nyomorúságról, amely Ázsiában ért minket: rendkívüli mértékben, sőt erőnkön felül megterheltettünk, annyira, hogy az életünk felől is kétségben voltunk."
  },
  {
    "number": "9",
    "text": "Sőt mi magunk is elszántuk magunkat a halálra, hogy ne önmagunkban bizakodjunk, hanem Istenben, aki feltámasztja a halottakat;"
  },
  {
    "number": "10",
    "text": "aki ilyen halálos veszedelemből megszabadított minket, és meg is fog szabadítani. Benne reménykedünk, hogy ezután is megszabadít,"
  },
  {
    "number": "11",
    "text": "mivel ti is segítségünkre vagytok az értünk mondott könyörgéssel, hogy a ránk áradt kegyelemért sokan sokféleképpen mondjanak értünk hálaadást."
  },
  {
    "number": "12",
    "text": "Mert ez a mi dicsekvésünk, amelyről lelkiismeretünk bizonyságot tesz, hogy Isten szentségével és tisztaságával, nem emberi bölcsességgel, hanem Isten kegyelmével jártunk a világban, kiváltképpen pedig közöttetek."
  },
  {
    "number": "13",
    "text": "Mert nem írunk nektek mást, mint amit olvastok és meg is értetek, sőt remélem, hogy teljesen meg fogtok érteni,"
  },
  {
    "number": "14",
    "text": "ahogyan részben meg is értettetek minket: mert ti velünk dicsekedtek, amiképpen mi is veletek a mi Urunk Jézus napján."
  },
  {
    "number": "15",
    "text": "Ezzel a bizodalommal akartam már előbb hozzátok menni, hogy másodszor is részesüljetek a kegyelemben."
  },
  {
    "number": "16",
    "text": "Azután tőletek akartam átmenni Makedóniába, és Makedóniából ismét hozzátok menni, hogy ti bocsássatok útra Júdeába."
  },
  {
    "number": "17",
    "text": "Amikor tehát ezt akarom, vajon könnyelmű vagyok-e? Vagy amit tervezek, emberi módon tervezem, vagy hogy énnálam az „igen” egyszersmind „nem” is?"
  },
  {
    "number": "18",
    "text": "Isten a tanúm, hogy beszédünk nálatok nem volt „igen” és „nem”."
  },
  {
    "number": "19",
    "text": "Mert az Isten Fia, Krisztus Jézus, akit közöttetek hirdettünk, én magam, Szilvánusz és Timóteus, nem lett „igen”-né is meg „nem”-mé is, hanem az „igen” valósult meg őbenne."
  },
  {
    "number": "20",
    "text": "Mert Istennek minden ígéretére őbenne van az igen, és ezért általa mondunk áment Isten dicsőségére."
  },
  {
    "number": "21",
    "text": "Isten pedig, aki minket veletek együtt Krisztusban megerősít és felken,"
  },
  {
    "number": "22",
    "text": "pecsétjével el is jegyzett minket, és a Lélek zálogát adta szívünkbe."
  },
  {
    "number": "23",
    "text": "Én pedig Istent hívom tanúbizonyságul magam mellett, hogy irántatok való kíméletből nem mentem még el Korinthusba."
  },
  {
    "number": "24",
    "text": "Mert nem akarunk uralkodni a ti hiteteken, hanem munkatársai vagyunk örömötöknek, mivel szilárdan álltok a hitben."
  }
]