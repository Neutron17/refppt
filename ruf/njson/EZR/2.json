[
  {
    "number": "1",
    "text": "A Júda tartományából valók közül ezek tértek haza a száműzetésből – Nebukadneccar, Babilónia királya vitte őket fogságba, de visszatérhettek Jeruzsálembe és Júdába, ki-ki a maga városába –"
  },
  {
    "number": "2",
    "text": "és jöttek meg Zerubbábellel, Jésúával, Nehemjával, Szerájával, Reélájával, Mordokajjal, Bilsánnal, Miszpárral, Bigvajjal, Rehúmmal és Baanával.Az Izráel népéhez tartozó férfiak szám szerint a következők voltak:"
  },
  {
    "number": "3",
    "text": "Parósnak kétezer-százhetvenkét leszármazottja,"
  },
  {
    "number": "4",
    "text": "Sefatjának háromszázhetvenkét leszármazottja,"
  },
  {
    "number": "5",
    "text": "Árahnak hétszázhetvenöt leszármazottja,"
  },
  {
    "number": "6",
    "text": "Pahat-Móábnak Jésúa és Jóáb ágán kétezer-nyolcszáztizenkét leszármazottja,"
  },
  {
    "number": "7",
    "text": "Élámnak ezerkétszázötvennégy leszármazottja,"
  },
  {
    "number": "8",
    "text": "Zattúnak kilencszáznegyvenöt leszármazottja,"
  },
  {
    "number": "9",
    "text": "Zakkajnak hétszázhatvan leszármazottja,"
  },
  {
    "number": "10",
    "text": "Bánínak hatszáznegyvenkét leszármazottja,"
  },
  {
    "number": "11",
    "text": "Bébajnak hatszázhuszonhárom leszármazottja,"
  },
  {
    "number": "12",
    "text": "Azgádnak ezerkétszázhuszonkét leszármazottja,"
  },
  {
    "number": "13",
    "text": "Adóníkámnak hatszázhatvanhat leszármazottja,"
  },
  {
    "number": "14",
    "text": "Bigvajnak kétezer-ötvenhat leszármazottja,"
  },
  {
    "number": "15",
    "text": "Ádínnak négyszázötvennégy leszármazottja,"
  },
  {
    "number": "16",
    "text": "Átérnak Hizkijjá ágán kilencvennyolc leszármazottja,"
  },
  {
    "number": "17",
    "text": "Bécajnak háromszázhuszonhárom leszármazottja,"
  },
  {
    "number": "18",
    "text": "Jórának száztizenkét leszármazottja,"
  },
  {
    "number": "19",
    "text": "Hásumnak kétszázhuszonhárom leszármazottja,"
  },
  {
    "number": "20",
    "text": "Gibbárnak kilencvenöt leszármazottja volt."
  },
  {
    "number": "21",
    "text": "Betlehemiek százhuszonhárman voltak,"
  },
  {
    "number": "22",
    "text": "Netófából valók ötvenhatan,"
  },
  {
    "number": "23",
    "text": "Anátótból valók százhuszonnyolcan,"
  },
  {
    "number": "24",
    "text": "azmávetiek negyvenketten,"
  },
  {
    "number": "25",
    "text": "kirjat-árímiak, kefíráiak és beérótiak hétszáznegyvenhárman,"
  },
  {
    "number": "26",
    "text": "rámáiak és gebaiak hatszázhuszonegyen,"
  },
  {
    "number": "27",
    "text": "Mikmászból valók százhuszonketten,"
  },
  {
    "number": "28",
    "text": "Bételből és Ajból valók kétszázhuszonhárman,"
  },
  {
    "number": "29",
    "text": "nebóiak ötvenketten,"
  },
  {
    "number": "30",
    "text": "magbísiak százötvenhatan,"
  },
  {
    "number": "31",
    "text": "a másik Élámból valók ezerkétszázötvennégyen,"
  },
  {
    "number": "32",
    "text": "hárimiak háromszázhúszan,"
  },
  {
    "number": "33",
    "text": "lódiak, hádídiak és ónóiak hétszázhuszonöten,"
  },
  {
    "number": "34",
    "text": "jerikóiak háromszáznegyvenöten,"
  },
  {
    "number": "35",
    "text": "szenááiak pedig háromezer-hatszázharmincan voltak."
  },
  {
    "number": "36",
    "text": "A papok a következők voltak: Jedajá leszármazottai Jésúa családjából kilencszázhetvenhárman,"
  },
  {
    "number": "37",
    "text": "Immér leszármazottai ezerötvenketten,"
  },
  {
    "number": "38",
    "text": "Pashúr leszármazottai ezerkétszáznegyvenheten,"
  },
  {
    "number": "39",
    "text": "Hárim leszármazottai ezertizenheten."
  },
  {
    "number": "40",
    "text": "A léviták a következők voltak: Jésúa, Bání, Kadmíél és Hódavjá leszármazottai hetvennégyen."
  },
  {
    "number": "41",
    "text": "Az énekesek ezek voltak: Ászáf leszármazottai százhuszonnyolcan."
  },
  {
    "number": "42",
    "text": "A kapuőrséghez tartoztak Sallúmnak, Átérnak, Talmónnak, Akkúbnak, Hatítának és Sóbajnak a leszármazottai, összesen százharminckilencen."
  },
  {
    "number": "43",
    "text": "Templomszolgák voltak Cíhá fiai, Haszúfá fiai, Tabbáót fiai,"
  },
  {
    "number": "44",
    "text": "Kérósz fiai, Szíahá fiai, Pádón fiai,"
  },
  {
    "number": "45",
    "text": "Lebáná fiai, Hagábá fiai, Akkúb fiai,"
  },
  {
    "number": "46",
    "text": "Hágáb fiai, Samlaj fiai, Hánán fiai,"
  },
  {
    "number": "47",
    "text": "Giddél fiai, Gahar fiai, Reájá fiai,"
  },
  {
    "number": "48",
    "text": "Recín fiai, Nekódá fiai, Gazzám fiai,"
  },
  {
    "number": "49",
    "text": "Uzzá fiai, Pászéah fiai, Bészaj fiai,"
  },
  {
    "number": "50",
    "text": "Aszná fiai, Meúním fiai, Nefúszím fiai,"
  },
  {
    "number": "51",
    "text": "Bakbúk fiai, Hakúfá fiai, Harhúr fiai,"
  },
  {
    "number": "52",
    "text": "Baclút fiai, Mehídá fiai, Harsá fiai,"
  },
  {
    "number": "53",
    "text": "Barkósz fiai, Szíszerá fiai, Temah fiai,"
  },
  {
    "number": "54",
    "text": "Necíah fiai, Hatífá fiai."
  },
  {
    "number": "55",
    "text": "Salamon szolgáinak a fiai voltak: Szótaj fiai, Szóferet fiai, Perúdá fiai,"
  },
  {
    "number": "56",
    "text": "Jalá fiai, Darkón fiai, Giddél fiai,"
  },
  {
    "number": "57",
    "text": "Sefatjá fiai, Hattíl fiai, Pókeret-Haccebájím fiai és Ámí fiai."
  },
  {
    "number": "58",
    "text": "A templomszolgák és Salamon szolgáinak a fiai összesen háromszázkilencvenketten voltak."
  },
  {
    "number": "59",
    "text": "Ezek azok, akik Tél-Melahból, Tél-Harsából, Kerúbból, Addánból és Immérből jöttek, de nem tudták igazolni családjukat és származásukat, azt, hogy valóban Izráelből valók:"
  },
  {
    "number": "60",
    "text": "Delájá fiai, Tóbijjá fiai és Nekódá fiai hatszázötvenketten."
  },
  {
    "number": "61",
    "text": "A papok közé tartoztak Hobajjá fiai, Hakkóc fiai és Barzillaj fiai. Ez utóbbi a gileádi Barzillaj egyik leányát vette feleségül, és róla kapta a nevét."
  },
  {
    "number": "62",
    "text": "Ezek keresték bejegyzésüket a származási jegyzékben, de nem találták, ezért meg kellett válniuk a papi szolgálattól."
  },
  {
    "number": "63",
    "text": "A királyi helytartó pedig megmondta nekik, hogy nem ehetnek az igen szent ételekből, amíg szolgálatba nem lép a főpap, aki dönthet az úrímmal és a tummímmal."
  },
  {
    "number": "64",
    "text": "Az egész gyülekezet összesen negyvenkétezer-háromszázhatvan fő volt,"
  },
  {
    "number": "65",
    "text": "azonkívül hétezer-háromszázharminchét szolga és szolgálóleány meg kétszáz énekes és énekesnő."
  },
  {
    "number": "66",
    "text": "Volt hétszázharminchat lovuk, kétszáznegyvenöt öszvérük,"
  },
  {
    "number": "67",
    "text": "négyszázharmincöt tevéjük és hatezer-hétszázhúsz szamaruk."
  },
  {
    "number": "68",
    "text": "Amikor megérkeztek Jeruzsálembe az  Úr házához, egyes családfők önkéntes adományokat ajánlottak föl az Isten háza javára, hogy felépítsék azt a régi helyén."
  },
  {
    "number": "69",
    "text": "Erejükhöz képest adtak az építés költségeire hatvanegyezer aranydrahmát, ötezer ezüstminát és száz papi köntöst."
  },
  {
    "number": "70",
    "text": "A papok és a léviták meg a hazatért nép, az énekesek, a kapuőrök és a templomszolgák letelepedtek a maguk városaiban; egész Izráel a maga városaiban."
  }
]