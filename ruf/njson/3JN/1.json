[
  {
    "number": "1",
    "text": "Én, a presbiter, a szeretett Gájusznak, akit igazán szeretek."
  },
  {
    "number": "2",
    "text": "Szeretett testvérem, kívánom, hogy mindenben olyan jó dolgod legyen, és olyan egészséges légy, amilyen jó dolga van a lelkednek."
  },
  {
    "number": "3",
    "text": "Nagyon örültem, amikor testvérek jöttek, és bizonyságot tettek a te igazságodról, minthogy te igazságban jársz."
  },
  {
    "number": "4",
    "text": "Nincs nagyobb örömöm annál, mint amikor hallom, hogy az én gyermekeim az igazságban járnak."
  },
  {
    "number": "5",
    "text": "Szeretett testvérem, hűségesen jársz el mindabban, amit a testvérekért teszel, még az idegenekért is,"
  },
  {
    "number": "6",
    "text": "akik bizonyságot is tettek szeretetedről a gyülekezet előtt. Jól teszed, ha ezeket Istenhez méltóan engeded útnak,"
  },
  {
    "number": "7",
    "text": "mert az ő nevéért indultak el, és semmit sem fogadtak el a pogányoktól."
  },
  {
    "number": "8",
    "text": "Nekünk tehát fel kell karolnunk az ilyeneket, hogy munkatársaikká legyünk az igazságban."
  },
  {
    "number": "9",
    "text": "Írtam valamit a gyülekezetnek, de Diotrefész, aki közöttük elsőségre vágyik, nem fogad el minket."
  },
  {
    "number": "10",
    "text": "Ezért tehát, ha megérkezem, emlékeztetni fogom azokra a dolgokra, amelyeket művel, amikor gonosz szavakkal rágalmaz minket, de nem elégszik meg ezzel, hanem maga sem fogadja be a testvéreket, azokat pedig, akik akarnák, úgyszintén megakadályozza ebben, és kiveti a gyülekezetből."
  },
  {
    "number": "11",
    "text": "Szeretett testvérem, ne a rosszat kövesd, hanem a jót. Aki a jót cselekszi, az Istentől van, aki a rosszat cselekszi, az nem látta Istent."
  },
  {
    "number": "12",
    "text": "Démétriosz mellett bizonyságot tesz mindenki, maga az igazság is, de mi is bizonyságot teszünk, és tudod, hogy a mi bizonyságtételünk igaz."
  },
  {
    "number": "13",
    "text": "Sok írnivalóm volna még számodra, de nem akarok neked tintával és tollal írni;"
  },
  {
    "number": "14",
    "text": "remélem azonban, hogy hamarosan meglátlak, és személyesen fogunk beszélni."
  },
  {
    "number": "15",
    "text": "Békesség neked! Köszöntenek barátaid. Köszöntsd te is barátainkat név szerint."
  }
]