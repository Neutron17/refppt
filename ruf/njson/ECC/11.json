[
  {
    "number": "1",
    "text": "Osztogasd bő kézzel kenyeredet, mert idő múltával visszanyered azt!"
  },
  {
    "number": "2",
    "text": "Oszd el hét- vagy nyolcfelé is, mert nem tudod, milyen csapás érheti a földet!"
  },
  {
    "number": "3",
    "text": "Ha megtelnek a fellegek, esőt hullatnak a földre. Ha ledől a fa, akár délre, akár északra, ugyanazon a helyen marad, ahová ledőlt."
  },
  {
    "number": "4",
    "text": "Aki mindig csak a szelet figyeli, nem vet, és aki csak a fellegeket lesi, nem arat."
  },
  {
    "number": "5",
    "text": "Ahogyan nem ismered a szél útját vagy a csontok formálódását a terhes asszony méhében, éppúgy nem ismered Isten munkáját, aki mindent alkotott."
  },
  {
    "number": "6",
    "text": "Reggel fogj a magvetéshez, és ne pihentesd a kezed este sem, mert nem tudod, melyik sikerül: ez, vagy amaz, vagy mind a kettő egyaránt jó lesz."
  },
  {
    "number": "7",
    "text": "Édes a világosság, és jó látni szemünkkel a napot."
  },
  {
    "number": "8",
    "text": "Azért ha sok évig élhet az ember, örüljön mindig, de gondoljon arra, hogy sok sötét napja is lesz, és ami következik, az mind hiábavalóság!"
  },
  {
    "number": "9",
    "text": "Örvendezz, ifjú, míg fiatal vagy, légy jókedvű ifjúságod idején, és élj szíved vágya szerint, ahogy jónak látod! De tudd meg, hogy mindezekért Isten megítél téged!"
  },
  {
    "number": "10",
    "text": "Távolítsd el szívedből a bosszúságot, és tartsd távol magadtól a rosszat, mert az ifjúkor és a fiatalság mulandó!"
  }
]