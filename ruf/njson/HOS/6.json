[
  {
    "number": "1",
    "text": "„Jöjjetek, térjünk meg az  Úrhoz, mert ő megsebez, de meg is gyógyít, megver, de be is kötöz bennünket."
  },
  {
    "number": "2",
    "text": "Két nap múltán életre kelt, harmadnapra föltámaszt bennünket, és élünk majd előtte."
  },
  {
    "number": "3",
    "text": "Ismerjük hát meg, törekedjünk megismerni az  Urat! Eljövetele biztos, mint a hajnalhasadás, eljön hozzánk, mint az őszi eső, mint a tavaszi eső, mely megáztatja a földet.”"
  },
  {
    "number": "4",
    "text": "Mit csináljak veled, Efraim? Mit csináljak veled, Júda? Hűségetek csak olyan, mint a reggeli felhő, vagy mint a korán tűnő harmat."
  },
  {
    "number": "5",
    "text": "Ezért a próféták által ostoroztam őket, beszédeimmel gyilkoltam őket: ítéletem napvilágra jön."
  },
  {
    "number": "6",
    "text": "Mert szeretetet kívánok, és nem áldozatot, Isten ismeretét, és nem égőáldozatokat."
  },
  {
    "number": "7",
    "text": "De ők megszegték a szövetséget Ádámban, hűtlenné lettek ott hozzám."
  },
  {
    "number": "8",
    "text": "Gileád a gonosztevők városa, vérrel van bemocskolva."
  },
  {
    "number": "9",
    "text": "A papok társasága olyan, mint a lesben álló rablóbanda: embereket gyilkolnak a sikemi úton, galádságokat követnek el."
  },
  {
    "number": "10",
    "text": "Szörnyűségeket láttam Izráel házában! Ott paráználkodik Efraim, tisztátalanná lett Izráel."
  },
  {
    "number": "11",
    "text": "Júda, számodra is eljön az aratás, amikor fordítok népem sorsán."
  }
]