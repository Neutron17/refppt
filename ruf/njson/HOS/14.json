[
  {
    "number": "1",
    "text": "Megbűnhődik Samária, mert engedetlen volt Istenével szemben. Fegyver által esnek el, csecsemőit sziklához vágják, és terhes asszonyait fölhasogatják."
  },
  {
    "number": "2",
    "text": "Térj meg, Izráel, Istenedhez, az  Úrhoz, mert bűnöd miatt buktál el!"
  },
  {
    "number": "3",
    "text": "Ezeket a szavakat vigyétek magatokkal, amikor megtértek az  Úrhoz, ezt mondjátok neki: Bocsáss meg minden bűnt, és fogadd szívesen, ha ajkunk gyümölcsét áldozzuk neked!"
  },
  {
    "number": "4",
    "text": "Asszíria nem segít meg minket, lóra sem ülünk többé. Nem nevezzük többé Istenünknek kezünk csinálmányát. Csak nálad talál irgalmat az árva."
  },
  {
    "number": "5",
    "text": "Kigyógyítom őket a hűtlenségből, szívből szeretni fogom őket, mert elfordult róluk haragom."
  },
  {
    "number": "6",
    "text": "Harmat leszek Izráelnek: virágzik majd, mint a liliom, gyökeret ver, mint a Libánon fái."
  },
  {
    "number": "7",
    "text": "Ágai szétterülnek, ékes lesz, mint az olajfa, és illatos, mint a Libánon."
  },
  {
    "number": "8",
    "text": "Akkor majd ismét Isten oltalmában élnek, gabonát termesztenek; virulnak, mint a szőlő, híresek lesznek, mint a libánoni bor."
  },
  {
    "number": "9",
    "text": "Efraimnak nem lesz köze többé a bálványokhoz. Én majd meghallgatom, és törődöm vele. Olyan leszek, mint a zöldellő ciprus, tőlem kapod majd a gyümölcseidet!"
  },
  {
    "number": "10",
    "text": "Aki bölcs, belátja ezeket, aki értelmes, az megérti. Mert egyenesek az  Úr útjai: az igazak járnak rajtuk, a vétkesek elbuknak rajtuk."
  }
]