[
  {
    "number": "1",
    "text": "Még gyermek volt Izráel, mikor megszerettem, Egyiptomból hívtam ki fiamat."
  },
  {
    "number": "2",
    "text": "Minél jobban hívtam őket, annál jobban távolodtak tőlem: a Baaloknak áldoztak, és a bálványoknak tömjéneztek."
  },
  {
    "number": "3",
    "text": "Pedig én tanítottam járni Efraimot, kézen fogtam őket, de ők nem ismerték fel, hogy én viselem gondjukat."
  },
  {
    "number": "4",
    "text": "Emberi kötelekkel vontam őket, a szeretet kötelékével. Úgy bántam velük, mint amikor valaki arcához emeli gyermekét: jóságosan enni adtam nekik."
  },
  {
    "number": "5",
    "text": "Vissza fog térni Egyiptomba, vagy Asszíria lesz a királya, mert nem akarnak megtérni."
  },
  {
    "number": "6",
    "text": "Fegyver pusztít városaiban, véget vet a fecsegésnek, és megemészti őket terveik miatt."
  },
  {
    "number": "7",
    "text": "Népem megrögzötten elfordul tőlem. Hívják őt a Felségeshez, de senki sem mozdul."
  },
  {
    "number": "8",
    "text": "Hogyan adnálak oda, Efraim, hogyan szolgáltatnálak ki, Izráel? Hogyan adnálak oda, mint Admát, hogyan bánnék veled úgy, mint Cebójimmal? Megindult a szívem, egészen elfogott a szánalom."
  },
  {
    "number": "9",
    "text": "Nem izzó haragom szerint bánok vele, nem döntöm újból romlásba Efraimot, mert Isten vagyok én, nem ember. Szent vagyok köztetek, hogyan is törnék a vesztetekre?"
  },
  {
    "number": "10",
    "text": "Az  Urat fogják követni, mert oroszlánként ordít majd, és ha ordít, remegve jönnek fiai nyugat felől."
  },
  {
    "number": "11",
    "text": "Remegve jönnek Egyiptomból, mint a madár, és az asszírok földjéről, mint a galamb. Letelepítem majd őket házaikba – így szól az  Úr."
  }
]