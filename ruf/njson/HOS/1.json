[
  {
    "number": "1",
    "text": "Ez az  Úr igéje, amely Hóseáshoz, Beérí fiához szólt Uzzijjának, Jótámnak, Áháznak és Ezékiásnak, Júda királyainak az idejében és Jeroboámnak, Jóás fiának, Izráel királyának az idejében."
  },
  {
    "number": "2",
    "text": "Amikor az  Úr szólni kezdett Hóseáshoz, ezt mondta Hóseásnak az  Úr:Menj, végy feleségül egy parázna nőt, és legyenek gyermekeid a paráznától, mert rútul paráználkodik ez az ország, hátat fordít az  Úrnak."
  },
  {
    "number": "3",
    "text": "Ő elment, és elvette Gómert, Diblajim leányát; az teherbe esett, és fiút szült neki."
  },
  {
    "number": "4",
    "text": "Akkor ezt mondta neki az  Úr: Nevezd el Jezréelnek, mert már csak egy kis idő, és megbüntetem Jéhú házát a jezréeli vérontás miatt, és véget vetek Izráel háza királyságának."
  },
  {
    "number": "5",
    "text": "Azon a napon összetöröm Izráel íját Jezréel síkságán."
  },
  {
    "number": "6",
    "text": "Gómer újból teherbe esett, és leányt szült. Akkor ezt mondta Hóseásnak az  Úr: Nevezd őt így: „Nincs irgalom.” Mert nem leszek többé irgalmas Izráel házához, és nem bocsátok meg nekik."
  },
  {
    "number": "7",
    "text": "Júda házához azonban irgalmas leszek, és megsegítem őket mint  Uruk, Istenük. De nem íjjal, karddal és harccal, nem lovakkal és lovasokkal segítem meg őket."
  },
  {
    "number": "8",
    "text": "Miután elválasztotta „Nincs irgalom” nevű leányát, újból teherbe esett, és fiút szült."
  },
  {
    "number": "9",
    "text": "Az  Úr pedig ezt mondta: Nevezd őt így: „Nem népem.” Mert nem vagytok az én népem, és én sem vagyok a tietek."
  }
]