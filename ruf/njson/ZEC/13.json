[
  {
    "number": "1",
    "text": "Azon a napon forrás fakad Dávid háza és Jeruzsálem lakói számára, hogy lemossa a vétket és a szennyet."
  },
  {
    "number": "2",
    "text": "Azon a napon – így szól a Seregek  Ura – kiirtom a bálványok neveit az országból, és nem emlegetik őket többé. A prófétákat és a tisztátalan lelkületet is eltávolítom az országból."
  },
  {
    "number": "3",
    "text": "És ha valaki még prófétálni merne, a saját szülei, az apja és az anyja mondják azt neki: Nem maradhatsz életben, mert hazugságot beszéltél az  Úr nevében! És a saját szülei, az apja és az anyja szúrja le, amikor prófétál."
  },
  {
    "number": "4",
    "text": "Azon a napon szégyent vallanak a próféták látomásuk miatt, amiről prófétálnak. Nem öltöznek többé állatszőr ruhába, és nem hazudoznak."
  },
  {
    "number": "5",
    "text": "Azt mondják majd: Nem vagyok én próféta; földműves vagyok, a földből élek ifjúkorom óta!"
  },
  {
    "number": "6",
    "text": "Ha pedig megkérdi valaki: Miféle sebek ezek a melleden? – azt fogja felelni: Barátaim házában vertek meg engem."
  },
  {
    "number": "7",
    "text": "Kard! Támadj pásztoromra, bizalmas emberemre! – így szól a Seregek  Ura. Vágd le a pásztort, széledjen el a nyáj! Még a bojtárokra is kezet emelek!"
  },
  {
    "number": "8",
    "text": "Úgy jár az egész ország – így szól az  Úr –, hogy kétharmad részét kiirtják, és elpusztul, csak egyharmada marad meg."
  },
  {
    "number": "9",
    "text": "Ezt a harmadrészt is tűzbe teszem, megtisztítom őket, ahogyan az ezüstöt tisztítják, megpróbálom őket, ahogyan az aranyat próbálják. Ő segítségül hívja nevemet, én pedig meghallgatom őt. Ezt mondom: Népem ő, és ő ezt mondja: Az  Úr az én Istenem!"
  }
]