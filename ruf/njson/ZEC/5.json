[
  {
    "number": "1",
    "text": "Ismét föltekintettem, és egy repülő irattekercset láttam."
  },
  {
    "number": "2",
    "text": "Megkérdezte tőlem: Mit látsz? Én így feleltem: Egy repülő irattekercset látok, amely húsz könyök hosszú és tíz könyök széles."
  },
  {
    "number": "3",
    "text": "Akkor ezt mondta nekem: Ez az az átok, amely mindenhová eljut az ország területén. Bizony, megbűnhődik minden tolvaj, ahogyan abban írva van, és megbűnhődik minden esküdöző, ahogyan abban írva van."
  },
  {
    "number": "4",
    "text": "Kibocsátottam az átkot – így szól a Seregek  Ura –, és behatol az a tolvaj házába meg annak a házába, aki az én nevemre hamisan esküszik. Ott marad annak a házában, és elpusztítja azt gerendástul, kövestül."
  },
  {
    "number": "5",
    "text": "Azután előlépett a velem beszélő angyal, és ezt mondta: Tekints fel, és nézd, mi közeledik itt!"
  },
  {
    "number": "6",
    "text": "Én azt kérdeztem: Mi ez? Ő így felelt: Egy véka közeledik itt. És így folytatta: Ebben van az egész ország bűne."
  },
  {
    "number": "7",
    "text": "Egyszer csak fölemelkedett az ólomfedő, és íme, egy asszony ült a vékában."
  },
  {
    "number": "8",
    "text": "Az angyal ezt mondta: Ez a gonoszság! Majd visszalökte az asszonyt a vékába, az ólomfödelet pedig rácsapta a vékára."
  },
  {
    "number": "9",
    "text": "Majd föltekintettem, és láttam, hogy két asszony közeledik, nagy szelet kavarva szárnyaikkal – olyan szárnyaik voltak, mint a gólyáknak –, és fölemelték a vékát az ég és a föld közé."
  },
  {
    "number": "10",
    "text": "Ekkor megkérdeztem a velem beszélő angyaltól: Hova viszik ezek a vékát?"
  },
  {
    "number": "11",
    "text": "Ő így válaszolt: Sineár földjére, ott építenek házat neki, és ha elkészült, odateszik egy emelvényre."
  }
]