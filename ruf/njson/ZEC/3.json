[
  {
    "number": "1",
    "text": "Azután megmutatta nekem Jósua főpapot, aki az  Úr angyala előtt állt, meg a Sátánt, aki jobb keze felől állt, és vádolta őt."
  },
  {
    "number": "2",
    "text": "Az  Úr angyala pedig ezt mondta a Sátánnak: Dorgáljon meg téged az  Úr, Sátán! Dorgáljon meg téged az  Úr, aki Jeruzsálemet kiválasztotta! Hát nem tűzből kiragadott üszkös fadarab ez?"
  },
  {
    "number": "3",
    "text": "Jósua ugyanis piszkos ruhába öltözve állt az angyal előtt."
  },
  {
    "number": "4",
    "text": "Azután ezt mondta az angyal az előtte állóknak: Vegyétek le róla a piszkos ruhát! Neki pedig ezt mondta: Nézd! Elvettem a bűnödet, és díszes ruhába öltöztetlek téged."
  },
  {
    "number": "5",
    "text": "Majd így szólt: Tegyetek a fejére tiszta süveget! Akkor tiszta süveget tettek a fejére, és tiszta ruhába öltöztették, miközben az  Úr angyala ott állt."
  },
  {
    "number": "6",
    "text": "És így figyelmeztette az  Úr angyala Jósuát:"
  },
  {
    "number": "7",
    "text": "Ezt mondja a Seregek  Ura: Ha az én utamon jársz, és teljesíted, amit elrendeltem, akkor ítélkezhetsz házamban, és felügyelhetsz udvaraimra, sőt megengedem neked, hogy az itt állók között járj-kelj."
  },
  {
    "number": "8",
    "text": "Hallgass ide, Jósua főpap, társaiddal együtt, akik előtted ülnek! Azt a csodát jelzik ezek a férfiak, hogy én elhozom szolgámat, a Sarjadékot!"
  },
  {
    "number": "9",
    "text": "Mert itt van egy kő, amelyet Jósua elé tettem: hét szem van egyetlen kövön, én magam véstem bele a mintákat – így szól a Seregek  Ura. Egyetlen nap alatt fogom eltörölni ennek az országnak a bűneit is!"
  },
  {
    "number": "10",
    "text": "Azon a napon – így szól a Seregek  Ura – meghívja majd egyik ember a másikat a szőlőjébe és a fügefája alá."
  }
]