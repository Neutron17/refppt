[
  {
    "number": "1",
    "text": "Izráel tehát útnak indult mindenével, amije csak volt, és amikor Beérsebába ért, áldozatokat mutatott be atyja, Izsák Istenének."
  },
  {
    "number": "2",
    "text": "Isten pedig éjszaka így szólt Izráelhez látomásban: Jákób! Jákób! Ő így felelt: Itt vagyok!"
  },
  {
    "number": "3",
    "text": "Ekkor azt mondta: Én vagyok az Isten, atyádnak Istene! Ne félj lemenni Egyiptomba, mert nagy néppé teszlek ott!"
  },
  {
    "number": "4",
    "text": "Én megyek veled Egyiptomba, és én is foglak visszahozni, és József keze fogja majd le a szemedet."
  },
  {
    "number": "5",
    "text": "Elindult tehát Jákób Beérsebából. Izráel fiai föltették apjukat, Jákóbot meg a gyermekeket és az asszonyokat a szekerekre, amelyeket a fáraó küldött, hogy elvigyék őt."
  },
  {
    "number": "6",
    "text": "Fogták jószágaikat és szerzeményüket, amit Kánaán földjén szereztek, és elmentek Egyiptomba: Jákób és vele együtt minden leszármazottja."
  },
  {
    "number": "7",
    "text": "Elvitte magával Egyiptomba a fiait és fiúunokáit, leányait és leányunokáit, minden leszármazottját."
  },
  {
    "number": "8",
    "text": "Így hívták Izráel utódait, akik elmentek Egyiptomba: Jákób és fiai. Jákób elsőszülötte volt Rúben."
  },
  {
    "number": "9",
    "text": "Rúben fiai: Hanók, Pallú, Hecrón és Karmí."
  },
  {
    "number": "10",
    "text": "Simeon fiai: Jemúél, Jámín, Óhad, Jákín, Cóhar, valamint Saul, egy kánaáni nőnek a fia."
  },
  {
    "number": "11",
    "text": "Lévi fiai: Gérsón, Kehát és Merárí."
  },
  {
    "number": "12",
    "text": "Júda fiai: Ér, Ónán, Sélá, Pérec és Zerah. Ér és Ónán meghalt még Kánaán földjén. De Pérecnek már fiai is voltak: Hecrón és Hámúl."
  },
  {
    "number": "13",
    "text": "Issakár fiai: Tólá, Puvvá, Jób és Simrón."
  },
  {
    "number": "14",
    "text": "Zebulon fiai: Szered, Élón és Jahleél."
  },
  {
    "number": "15",
    "text": "Ezek Lea fiai, akiket Paddan-Arámban szült Jákóbnak. Az ő leánya volt Dina; fiai és leányai összesen harminchárman voltak."
  },
  {
    "number": "16",
    "text": "Gád fiai: Cifjón, Haggí, Súní, Ecbón, Érí, Aródí és Arélí."
  },
  {
    "number": "17",
    "text": "Ásér fiai: Jimná, Jisvá, Jisví, Beríá, az ő húguk volt Szerah. Beríá fiai: Héber és Malkíél."
  },
  {
    "number": "18",
    "text": "Ezek Zilpa fiai, akit Lábán adott Leának, a leányának. Ő szülte ezt a tizenhatot Jákóbnak."
  },
  {
    "number": "19",
    "text": "Ráhelnek, Jákób feleségének a fia volt József és Benjámin."
  },
  {
    "number": "20",
    "text": "Józsefnek Egyiptom földjén született Manassé és Efraim, akiket Ászenat, Pótiferának, Ón papjának a leánya szült."
  },
  {
    "number": "21",
    "text": "Benjámin fiai: Bela, Beker, Asbél, Gérá, Naamán, Éhí és Rós, Muppím, Huppím és Ard."
  },
  {
    "number": "22",
    "text": "Ezek Ráhel fiai, akik Jákóbnak születtek. Összesen tizennégyen voltak."
  },
  {
    "number": "23",
    "text": "Dán fia: Husím."
  },
  {
    "number": "24",
    "text": "Naftáli fiai: Jahceél, Gúní, Jécer és Sillém."
  },
  {
    "number": "25",
    "text": "Ezek Bilha fiai, akit Lábán adott Ráhelnek, a leányának. Ő szülte ezeket Jákóbnak, összesen hetet."
  },
  {
    "number": "26",
    "text": "Azok, akik Jákóbbal együtt Egyiptomba érkeztek – akik őtőle származtak, azaz Jákób fiainak a feleségein kívül –, összesen hatvanhatan voltak,"
  },
  {
    "number": "27",
    "text": "Józsefnek pedig két fia született Egyiptomban. Jákób egész háza népe tehát, amely Egyiptomba ment, hetven lélek volt."
  },
  {
    "number": "28",
    "text": "Józsefhez menve Jákób Júdát küldte maga előtt, hogy mutassa az utat Gósenbe. Így érkeztek el Gósen földjére."
  },
  {
    "number": "29",
    "text": "József befogatott a kocsijába, és Gósenbe ment apja, Izráel elé. Amikor meglátta, a nyakába borult, és sokáig sírt a nyakába borulva."
  },
  {
    "number": "30",
    "text": "Izráel azt mondta Józsefnek: Most már meghalhatok, mert megláttam arcodat, hogy még élsz."
  },
  {
    "number": "31",
    "text": "József ezután azt mondta testvéreinek és apja háza népének: Elmegyek, és hírt viszek a fáraónak. Megmondom neki, hogy testvéreim és apám háza népe, akik Kánaán földjén voltak, megérkeztek hozzám,"
  },
  {
    "number": "32",
    "text": "és ezek az emberek juhpásztorok, mindig jószágtartó emberek voltak, és elhozták a juhaikat, marháikat és mindenüket."
  },
  {
    "number": "33",
    "text": "Azért ha a fáraó majd hívat titeket, és megkérdezi, hogy mi a foglalkozásotok,"
  },
  {
    "number": "34",
    "text": "ezt mondjátok: Jószágtartó emberek voltak a te szolgáid ifjúkoruktól fogva mindeddig; mi is, meg atyáink is. Így majd letelepedhettek Gósen földjén, mert az egyiptomiak minden juhpásztort utálatosnak tartanak."
  }
]