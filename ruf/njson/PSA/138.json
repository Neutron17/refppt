[
  {
    "number": "1",
    "text": "Dávidé. Magasztallak,  Uram, teljes szívemből, istenekkel szemben is csak rólad énekelek!"
  },
  {
    "number": "2",
    "text": "Leborulok szent templomodban, és magasztalom nevedet hűséges szeretetedért, mert mindennél magasztosabbá tetted nevedet és beszédedet."
  },
  {
    "number": "3",
    "text": "Amikor kiáltottam, meghallgattál engem, bátorítottál, lelkembe erőt öntöttél."
  },
  {
    "number": "4",
    "text": "Téged magasztal,  Uram, a föld minden királya, amikor meghallják szád mondásait."
  },
  {
    "number": "5",
    "text": "Énekelni fognak az  Úr útjairól, mert nagy az  Úr dicsősége."
  },
  {
    "number": "6",
    "text": "Bár fenséges az  Úr, meglátja a megalázottat, és messziről megismeri a fennhéjázót."
  },
  {
    "number": "7",
    "text": "Ha szorult helyzetben vagyok is, megtartod életemet. Haragos ellenségeim ellen kinyújtod kezedet, jobbod megsegít engem."
  },
  {
    "number": "8",
    "text": "Az  Úr javamra dönti el ügyemet. Uram, örökké tart szereteted, ne hagyd cserben most sem kezed alkotásait!"
  }
]