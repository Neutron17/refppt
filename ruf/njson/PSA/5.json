[
  {
    "number": "1",
    "text": "A karmesternek: Fúvós hangszerre. Dávid zsoltára."
  },
  {
    "number": "2",
    "text": "Figyelj beszédemre,  Uram, vedd észre sóhajtozásomat!"
  },
  {
    "number": "3",
    "text": "Figyelj hangos kiáltozásomra, Istenem, királyom, mert hozzád imádkozom!"
  },
  {
    "number": "4",
    "text": "Hallgasd meg szavamat reggel,  Uram, reggel eléd készülök, és várlak."
  },
  {
    "number": "5",
    "text": "Istenem, te nem leled örömöd a bűnben, nem talál otthonra nálad a gonosz."
  },
  {
    "number": "6",
    "text": "Nem állhatnak meg szemed előtt a dicsekvők, gyűlölsz minden gonosztevőt."
  },
  {
    "number": "7",
    "text": "Elpusztítod a hazudozókat; a vérszomjas és álnok embert utálja az  Úr."
  },
  {
    "number": "8",
    "text": "De én bemehetek házadba, mert te nagyon szeretsz engem, és szent templomodban leborulok, mert tisztellek téged."
  },
  {
    "number": "9",
    "text": "Vezess,  Uram, igazságodban, mert ellenségeim vannak, egyengesd előttem az utat!"
  },
  {
    "number": "10",
    "text": "Mert nem jön ki szájukon őszinte szó, belül romlottak, nyitott sír a torkuk, sima a nyelvük."
  },
  {
    "number": "11",
    "text": "Derítsd ki vétküket, Istenem, bukjanak bele fondorlataikba! Taszítsd el őket sok vétkük miatt, mert ellened lázadtak!"
  },
  {
    "number": "12",
    "text": "Mind örülnek majd, akik hozzád menekülnek. Örökké ujjonganak, mert oltalmazod őket. Örvendeznek általad, akik szeretik nevedet."
  },
  {
    "number": "13",
    "text": "Mert te,  Uram, megáldod az igazat, körülveszed kegyelmeddel, mint pajzzsal."
  }
]