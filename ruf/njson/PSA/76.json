[
  {
    "number": "1",
    "text": "A karmesternek: Húros hangszerre. Ászáf zsoltáréneke."
  },
  {
    "number": "2",
    "text": "Ismerik Istent Júdában, nagy az ő neve Izráelben."
  },
  {
    "number": "3",
    "text": "Sálémbe került a sátra, lakóhelye a Sionra."
  },
  {
    "number": "4",
    "text": "Ott törte össze a tüzes nyilakat, a pajzsot, a kardot, a harci eszközöket. (Szela.)"
  },
  {
    "number": "5",
    "text": "Ragyogó vagy te, hatalmasabb a hegyeknél, ahol zsákmányt ejtenek."
  },
  {
    "number": "6",
    "text": "Kifosztottak lettek az elbizakodottak, álomba merültek, elvesztették erejüket a harcosok."
  },
  {
    "number": "7",
    "text": "Dorgálásodtól, Jákób Istene, mozdulni sem tud a kocsi és a ló."
  },
  {
    "number": "8",
    "text": "Félelmetes vagy, ki állhat meg előtted, amikor haragszol?"
  },
  {
    "number": "9",
    "text": "Ha ítéletet hirdetsz a mennyben, félni fog a föld, és elcsendesül."
  },
  {
    "number": "10",
    "text": "Mert ítéletet tart az Isten, szabadulást ad a földön az alázatosaknak. (Szela.)"
  },
  {
    "number": "11",
    "text": "Még a haragvó emberek is magasztalni fognak téged, haragjuk maradékát is megfékezed."
  },
  {
    "number": "12",
    "text": "Tegyetek fogadalmat Isteneteknek, az  Úrnak, és teljesítsétek, ti, akik körülötte vagytok! Vigyetek ajándékot a Félelmetesnek,"
  },
  {
    "number": "13",
    "text": "aki megtöri a fejedelmek büszkeségét, és félelmet kelt a föld királyaiban!"
  }
]