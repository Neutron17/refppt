[
  {
    "number": "1",
    "text": "A karmesternek: Dávid zsoltára."
  },
  {
    "number": "2",
    "text": "Hallgasson meg téged az  Úr a veszedelem napján, legyen oltalmad Jákób Istenének neve!"
  },
  {
    "number": "3",
    "text": "Küldjön neked segítséget szentélyéből, erősítsen a Sionról!"
  },
  {
    "number": "4",
    "text": "Gondoljon sok ételáldozatodra, égőáldozatodat fogadja szívesen. (Szela.)"
  },
  {
    "number": "5",
    "text": "Adja meg szíved vágyát, teljesítse minden tervedet!"
  },
  {
    "number": "6",
    "text": "Akkor örvendezünk győzelmednek, és zászlót emelünk Istenünk nevében. Teljesítse az  Úr minden kérésedet!"
  },
  {
    "number": "7",
    "text": "Jól tudom, hogy az  Úr győzelmet ad felkentjének, felel neki szent egéből győzelmes jobbjának hőstetteivel."
  },
  {
    "number": "8",
    "text": "Ezek a harci kocsikat, amazok a lovakat emlegetik dicsekedve, mi pedig Istenünknek, az  Úrnak a nevét."
  },
  {
    "number": "9",
    "text": "Ők térdre rogynak és elesnek, mi pedig felkelünk, és talpon maradunk."
  },
  {
    "number": "10",
    "text": "Uram, segítsd meg a királyt! Hallgass meg minket, ha hozzád kiáltunk!"
  }
]