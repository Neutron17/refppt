[
  {
    "number": "1",
    "text": "A karmesternek: Kórah fiaié. Ének magas hangra."
  },
  {
    "number": "2",
    "text": "Isten a mi oltalmunk és erősségünk, mindig biztos segítség a nyomorúságban."
  },
  {
    "number": "3",
    "text": "Azért nem félünk, ha megindul is a föld, és hegyek omlanak a tenger mélyébe;"
  },
  {
    "number": "4",
    "text": "ha háborognak és tajtékoznak is vizei, és tombolásától megrendülnek a hegyek. (Szela.)"
  },
  {
    "number": "5",
    "text": "Egy folyó ágai örvendeztetik Isten városát, a Felségesnek szent hajlékait."
  },
  {
    "number": "6",
    "text": "Isten van benne, nem inog meg, megsegíti Isten reggelre kelve."
  },
  {
    "number": "7",
    "text": "Népek háborognak, országok inognak, ha az  Úr mennydörög, megretten a föld."
  },
  {
    "number": "8",
    "text": "A Seregek  Ura velünk van, Jákób Istene a mi várunk. (Szela.)"
  },
  {
    "number": "9",
    "text": "Jöjjetek, lássátok az  Úr tetteit, aki bámulatos dolgokat művel a földön."
  },
  {
    "number": "10",
    "text": "Háborúkat szüntet meg a föld kerekségén, íjat tör össze, lándzsát tördel szét, harci kocsikat éget el."
  },
  {
    "number": "11",
    "text": "Csendesedjetek el, és tudjátok meg, hogy én vagyok az Isten! Magasztalnak a népek, magasztal a föld."
  },
  {
    "number": "12",
    "text": "A Seregek  Ura velünk van, Jákób Istene a mi várunk. (Szela.)"
  }
]