[
  {
    "number": "1",
    "text": "A karmesternek: Az  Úr szolgájáé, Dávidé."
  },
  {
    "number": "2",
    "text": "A bűnös ember szíve mélyén ott suttog a bűn. Nem számít neki az istenfélelem,"
  },
  {
    "number": "3",
    "text": "sőt azzal hízeleg magának, hogy bűnével gyűlöletet tud szítani."
  },
  {
    "number": "4",
    "text": "Szája rontást és csalárdságot beszél, nem akar okos és jó lenni."
  },
  {
    "number": "5",
    "text": "Rontást eszel ki ágyában, nem a jó úton jár, nem veti meg a rosszat."
  },
  {
    "number": "6",
    "text": "Uram, szereteted az égig ér, hűséged a fellegekig."
  },
  {
    "number": "7",
    "text": "Igazságod olyan, mint a hatalmas hegyek, ítéleteid, mint a nagy mélység, embert és állatot megtartasz,  Uram."
  },
  {
    "number": "8",
    "text": "Mily drága a te szereteted, Istenem! Szárnyad árnyékába menekülnek az emberek."
  },
  {
    "number": "9",
    "text": "Dúslakodnak házad bőségében, örömöt árasztasz rájuk, mint patakot."
  },
  {
    "number": "10",
    "text": "Mert nálad van az élet forrása, a te világosságod által látunk világosságot."
  },
  {
    "number": "11",
    "text": "Maradj hűséges a téged szeretőkhöz, igazságos a tiszta szívűekhez!"
  },
  {
    "number": "12",
    "text": "Ne taposson rám a gőgösök lába, ne tegyen bujdosóvá a bűnösök keze!"
  },
  {
    "number": "13",
    "text": "Majd elbuknak a gonosztevők, elterülnek, nem tudnak fölkelni."
  }
]