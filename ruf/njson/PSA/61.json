[
  {
    "number": "1",
    "text": "A karmesternek: Húros hangszerre. Dávidé."
  },
  {
    "number": "2",
    "text": "Hallgasd meg panaszomat, Istenem, figyelj imádságomra!"
  },
  {
    "number": "3",
    "text": "A föld széléről kiáltok hozzád, mert elepedt a szívem. Vezess el engem a kősziklára, mert az igen magas nekem!"
  },
  {
    "number": "4",
    "text": "Hiszen te vagy menedékem, erős bástyám az ellenség ellen."
  },
  {
    "number": "5",
    "text": "Hadd lakjam mindenkor sátradban, hadd meneküljek szárnyad oltalmába! (Szela.)"
  },
  {
    "number": "6",
    "text": "Mert hallottad, Istenem, amit megfogadtam, a nevedet félőkkel együtt adtál nekem örökséget."
  },
  {
    "number": "7",
    "text": "Adj napokat a király napjaihoz, évei nemzedékekre terjedjenek!"
  },
  {
    "number": "8",
    "text": "Ülhessen trónján mindenkor Isten előtt, szeretet és hűség oltalmazza őt!"
  },
  {
    "number": "9",
    "text": "Akkor állandóan éneklek nevedről, naponként teljesítem, amit megfogadtam."
  }
]