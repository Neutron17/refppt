[
  {
    "number": "1",
    "text": "Amikor Izráel kivonult Egyiptomból, Jákób háza népe az idegen nyelvű nép közül,"
  },
  {
    "number": "2",
    "text": "Júda lett az  Úr szent népe, Izráel a birodalma."
  },
  {
    "number": "3",
    "text": "Látta a tenger, és elfutott, a Jordán pedig meghátrált."
  },
  {
    "number": "4",
    "text": "A hegyek ugrándoztak, mint a kosok, a halmok, mint a bárányok."
  },
  {
    "number": "5",
    "text": "Mi lelt téged, tenger, hogy elfutottál, és téged, Jordán, hogy meghátráltál?"
  },
  {
    "number": "6",
    "text": "Hegyek, mit ugrándoztok, mint a kosok, és ti halmok, mint a bárányok?"
  },
  {
    "number": "7",
    "text": "Reszkess, te, föld, az Úrtól, Jákób Istenétől,"
  },
  {
    "number": "8",
    "text": "aki a sziklát bővizű tóvá változtatta, a kovakövet forrássá!"
  }
]