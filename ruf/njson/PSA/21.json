[
  {
    "number": "1",
    "text": "A karmesternek: Dávid zsoltára."
  },
  {
    "number": "2",
    "text": "Uram, a te erődnek örül a király. Mennyire ujjong, hogy megsegítetted!"
  },
  {
    "number": "3",
    "text": "Megadtad neki szíve kívánságát, ajka óhajtását nem tagadtad meg. (Szela.)"
  },
  {
    "number": "4",
    "text": "Hiszen gazdag áldással fordulsz feléje, fejére színarany koronát teszel."
  },
  {
    "number": "5",
    "text": "Életet kért tőled, és megadtad neki, hosszú életet, örökké tartót."
  },
  {
    "number": "6",
    "text": "Nagy a dicsősége, mert megsegítetted, fenséget és méltóságot adtál neki."
  },
  {
    "number": "7",
    "text": "Bizony, áldottá teszed örökre, megvidámítod őt, örülhet előtted."
  },
  {
    "number": "8",
    "text": "Bízik a király az  Úrban, szereti a Felséges, ezért nem tántorodik meg."
  },
  {
    "number": "9",
    "text": "Kezed utoléri minden ellenségedet, jobbod utoléri gyűlölőidet."
  },
  {
    "number": "10",
    "text": "Olyanokká teszed őket, mint a tüzes kemence, ha megjelensz,  Uram. Haragod elnyeli őket, és tűz emészti meg."
  },
  {
    "number": "11",
    "text": "Magzataikat kipusztítod a földről, utódaikat az emberek közül."
  },
  {
    "number": "12",
    "text": "Ha rosszat forralnak ellened, és cselt szőnek, nem mennek semmire,"
  },
  {
    "number": "13",
    "text": "mert megfutamítod őket, célba veszed íjaddal."
  },
  {
    "number": "14",
    "text": "Mutasd meg hatalmadat,  Uram! Mi pedig énekelünk, zsoltárt zengünk hatalmas tetteidről!"
  }
]