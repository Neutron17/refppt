[
  {
    "number": "1",
    "text": "A karmesternek: A „Ne veszíts el” kezdetű ének dallamára. Dávid bizonyságtétele abból az időből, amikor Saul elől a barlangba menekült."
  },
  {
    "number": "2",
    "text": "Könyörülj, Istenem, könyörülj rajtam, mert nálad keres oltalmat a lelkem! Szárnyaid árnyékában keresek oltalmat, míg elvonul a veszedelem."
  },
  {
    "number": "3",
    "text": "A felséges Istenhez kiáltok, Istenhez, aki mellém áll."
  },
  {
    "number": "4",
    "text": "Segítséget küld nekem a mennyből, csúffá teszi üldözőimet. (Szela.) Isten elküldi szeretetét és hűségét."
  },
  {
    "number": "5",
    "text": "Oroszlánok között fekszem, amelyek felfalják az embereket. Foguk lándzsa és nyíl, nyelvük éles kard."
  },
  {
    "number": "6",
    "text": "Magasztaljanak téged a mennyben, Istenem, dicsőítsenek az egész földön!"
  },
  {
    "number": "7",
    "text": "Hálót vetettek lábaim elé, megalázták lelkemet. Vermet ástak nekem, de maguk estek bele. (Szela.)"
  },
  {
    "number": "8",
    "text": "Kész a szívem, Istenem, kész a szívem arra, hogy énekeljek és zengedezzek!"
  },
  {
    "number": "9",
    "text": "Ébredj, lelkem, ébredj, lant és hárfa, hadd ébresszem a hajnalt!"
  },
  {
    "number": "10",
    "text": "Magasztallak, Uram, a népek közt, zsoltárt zengek rólad a nemzetek közt,"
  },
  {
    "number": "11",
    "text": "mert szereteted az égig ér, hűséged a magas fellegekig."
  },
  {
    "number": "12",
    "text": "Magasztaljanak téged a mennyben, Istenem, dicsőítsenek az egész földön!"
  }
]