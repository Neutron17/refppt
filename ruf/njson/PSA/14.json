[
  {
    "number": "1",
    "text": "A karmesternek: Dávidé. Azt gondolja magában a bolond, hogy nincs Isten! Romlottak és utálatosak tetteik, senki sem tesz jót."
  },
  {
    "number": "2",
    "text": "Az  Úr letekint a mennyből az emberekre, hogy lássa, van-e köztük értelmes, aki keresi az Istent."
  },
  {
    "number": "3",
    "text": "Mindnyájan elfordultak tőle, egyaránt megromlottak. Senki sem tesz jót, egyetlen ember sem."
  },
  {
    "number": "4",
    "text": "Nem tudja a sok gonosztevő, akik úgy eszik népemet, ahogy a kenyeret eszik – de az  Úrhoz nem kiáltanak –,"
  },
  {
    "number": "5",
    "text": "hogy majd egyszer nagyon megrettennek, mert Isten az igaz nemzedékkel van!"
  },
  {
    "number": "6",
    "text": "A nincstelen tervét csúffá tennétek, de az  Úr az ő oltalma!"
  },
  {
    "number": "7",
    "text": "Bárcsak eljönne a Sionról Izráel szabadulása! Amikor az  Úr jóra fordítja népe sorsát, ujjong majd Jákób, és örül Izráel."
  }
]