[
  {
    "number": "1",
    "text": "Dávid zsoltára. Magasztaljátok az  Urat, ti, mennyei lények, magasztaljátok az  Úr dicsőségét és hatalmát!"
  },
  {
    "number": "2",
    "text": "Magasztaljátok az  Úr dicső nevét, boruljatok le az  Úr előtt szent öltözetben!"
  },
  {
    "number": "3",
    "text": "Az  Úr hangja zeng a vizek fölött, mennydörög a dicsőséges Isten, az  Úr, a nagy vizek fölött."
  },
  {
    "number": "4",
    "text": "Az  Úr hangja hatalmas, az  Úr hangja fenséges."
  },
  {
    "number": "5",
    "text": "Az  Úr hangja cédrusokat tördel, összetöri az  Úr a Libánon cédrusait."
  },
  {
    "number": "6",
    "text": "A Libánon ugrál miatta, mint egy borjú, és a Szirjón, mint egy bivalyborjú."
  },
  {
    "number": "7",
    "text": "Az  Úr hangjára lángok törnek elő."
  },
  {
    "number": "8",
    "text": "Az  Úr hangja megremegteti a pusztát, megremegteti az  Úr Kádés pusztáját."
  },
  {
    "number": "9",
    "text": "Az  Úr hangja megriasztja a szarvasokat, letarolja az erdőket. Templomában mindenki őt dicsőíti."
  },
  {
    "number": "10",
    "text": "Az  Úr trónol az áradat fölött, ott trónol az  Úr, az örökkévaló király."
  },
  {
    "number": "11",
    "text": "Az  Úr erőt ad népének, az  Úr megáldja népét békességgel."
  }
]