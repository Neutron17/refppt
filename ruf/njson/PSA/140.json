[
  {
    "number": "1",
    "text": "A karmesternek: Dávid zsoltára."
  },
  {
    "number": "2",
    "text": "Ments meg,  Uram, a gonosz emberektől, oltalmazz meg az erőszakos emberektől,"
  },
  {
    "number": "3",
    "text": "akik rosszat terveznek szívükben, mindennap háborúságot szítanak!"
  },
  {
    "number": "4",
    "text": "Nyelvük éles, mint a kígyóé, viperaméreg van ajkukon. (Szela.)"
  },
  {
    "number": "5",
    "text": "Őrizz meg,  Uram, a bűnösök hatalmától, oltalmazz meg az erőszakos emberektől, akik jártomban el akarnak gáncsolni!"
  },
  {
    "number": "6",
    "text": "Tőrt vetettek nekem a gőgös emberek, köteleket és hálót feszítettek ki, az út mentén csapdát állítottak nekem. (Szela.)"
  },
  {
    "number": "7",
    "text": "Te vagy Istenem – mondom az  Úrnak –, figyelj hát,  Uram, könyörgő szavamra!"
  },
  {
    "number": "8",
    "text": "Én Uram,  Uram, hatalmas szabadítóm, te véded fejemet a küzdelem napján."
  },
  {
    "number": "9",
    "text": "Ne teljesítsd,  Uram, a bűnös kívánságát, ne engedd sikerülni terveit, ne fuvalkodhasson fel! (Szela.)"
  },
  {
    "number": "10",
    "text": "A körülöttem ólálkodók fejére zúduljon az a nyomorúság, amit ajkuk felidéz!"
  },
  {
    "number": "11",
    "text": "Hulljon rájuk tüzes parázs, taszítsd őket vizes gödrökbe, hogy föl ne kelhessenek!"
  },
  {
    "number": "12",
    "text": "Ne maradjon meg a rágalmazó a földön, az erőszakos embert üldözze gonoszsága, míg össze nem roskad!"
  },
  {
    "number": "13",
    "text": "Tudom, hogy az  Úr felkarolja a nincstelenek ügyét, a szegények jogát."
  },
  {
    "number": "14",
    "text": "Csak az igazak magasztalják nevedet, a becsületesek maradnak meg színed előtt."
  }
]