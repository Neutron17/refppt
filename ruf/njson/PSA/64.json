[
  {
    "number": "1",
    "text": "A karmesternek: Dávid zsoltára."
  },
  {
    "number": "2",
    "text": "Hallgasd meg, Istenem, panaszkodó szavamat! Óvd meg életemet, mert ellenség rettent!"
  },
  {
    "number": "3",
    "text": "Védj meg a gonoszok ármánykodásától, a gonosztevők dühöngésétől!"
  },
  {
    "number": "4",
    "text": "Élesítik nyelvüket, mint a kardot, sértő szavaikkal célba vesznek, mint nyilakkal."
  },
  {
    "number": "5",
    "text": "Rejtekhelyről lövöldöznek a feddhetetlenre, hirtelen lőnek rá, nem félnek."
  },
  {
    "number": "6",
    "text": "Eltökélték magukat a gonosztettre, megbeszélik, hogy titokban tőrt vetnek. Gondolják: Ki látja őket?"
  },
  {
    "number": "7",
    "text": "Álnokságot terveznek, titokban tartják tervüket. Mert kifürkészhetetlen az ember belseje és szíve."
  },
  {
    "number": "8",
    "text": "De Isten kilövi rájuk nyilát hirtelen, és megsebesülnek."
  },
  {
    "number": "9",
    "text": "Saját nyelvük buktatja el őket, aki csak látja, fejét csóválja."
  },
  {
    "number": "10",
    "text": "Félelem fog el minden embert, és hirdetik Isten tetteit, megértik cselekedeteit."
  },
  {
    "number": "11",
    "text": "Örülni fog az igaz az  Úrnak, mert nála talált oltalmat, dicséretet mondanak a tiszta szívűek."
  }
]