[
  {
    "number": "1",
    "text": "Dávid tanítókölteménye. Boldog, akinek hűtlensége megbocsáttatott, vétke eltöröltetett."
  },
  {
    "number": "2",
    "text": "Boldog az az ember, akinek az  Úr nem rója fel bűnét, és nincs lelkében álnokság."
  },
  {
    "number": "3",
    "text": "Míg hallgattam, kiszáradtak csontjaim, egész nap jajgatnom kellett."
  },
  {
    "number": "4",
    "text": "Mert éjjel-nappal rám nehezedett kezed, erőm ellankadt, mint a nyári hőségben. (Szela.)"
  },
  {
    "number": "5",
    "text": "Megvallottam neked vétkemet, bűnömet nem takargattam. Elhatároztam, hogy bevallom hűtlenségemet az  Úrnak, és te megbocsátottad bűnömet, amit vétettem. (Szela.)"
  },
  {
    "number": "6",
    "text": "Ezért hozzád imádkozzék minden hívő, amíg megtalálhat. Ha nagy vizek áradnak is, nem érik el őt."
  },
  {
    "number": "7",
    "text": "Te vagy az oltalmam, megóvsz a bajtól, körülveszel a szabadulás örömével. (Szela.)"
  },
  {
    "number": "8",
    "text": "Bölccsé teszlek, és megtanítalak, melyik úton kell járnod. Tanácsot adok, rajtad lesz a szemem."
  },
  {
    "number": "9",
    "text": "Ne legyetek olyan oktalanok, mint a ló vagy az öszvér, amelynek kantárral és zablával kell fékezni szilajságát, másképpen nem közelít hozzád."
  },
  {
    "number": "10",
    "text": "Sok fájdalom éri a bűnöst, de aki bízik az  Úrban, azt ő szeretettel veszi körül."
  },
  {
    "number": "11",
    "text": "Örüljetek az  Úrnak, ujjongjatok, ti, igazak! Vigadjatok mind, ti, igaz szívűek!"
  }
]