[
  {
    "number": "1",
    "text": "A karmesternek: Dávid tanítókölteménye,"
  },
  {
    "number": "2",
    "text": "abból az időből, amikor az edómi Dóég Saulhoz ment, és jelentette neki, hogy Dávid Ahímelek házába érkezett."
  },
  {
    "number": "3",
    "text": "Mit dicsekszel gonoszságoddal, te nagy hős? Hiszen Isten szeretete mindig megmarad!"
  },
  {
    "number": "4",
    "text": "Romlásomra törsz, te cselszövő! Nyelved olyan, mint az éles borotva."
  },
  {
    "number": "5",
    "text": "A rosszat szereted, nem a jót, a hazugságot, nem az igaz beszédet. (Szela.)"
  },
  {
    "number": "6",
    "text": "Szeretsz bántóan beszélni, álnok a nyelved."
  },
  {
    "number": "7",
    "text": "Össze is tör téged az Isten végleg, megragad, kiránt sátradból, kitép gyökerestül az élők földjéből. (Szela.)"
  },
  {
    "number": "8",
    "text": "Látják ezt az igazak, és félnek, rajta meg nevetni fognak."
  },
  {
    "number": "9",
    "text": "Ez az az ember – mondják –, akinek nem kellett Isten oltalma, hanem nagy gazdagságában bízott, és csalárdságban volt erős."
  },
  {
    "number": "10",
    "text": "De én olyan vagyok, mint a viruló olajfa, Isten házában lehetek, bízom Isten szeretetében most és mindenkor."
  },
  {
    "number": "11",
    "text": "Hálát adok neked mindenkor, mert te munkálkodsz. Nevedben reménykedem, mert jó vagy híveidhez."
  }
]