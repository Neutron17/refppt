[
  {
    "number": "1",
    "text": "Dávid zsoltára. Az  Úré a föld és ami betölti, a földkerekség és a rajta lakók."
  },
  {
    "number": "2",
    "text": "Mert ő vetette meg alapját a tengereken, ő rögzítette a folyókon."
  },
  {
    "number": "3",
    "text": "Ki mehet föl az  Úr hegyére, és ki állhat meg szent helyén?"
  },
  {
    "number": "4",
    "text": "Az ártatlan kezű, a tiszta szívű, aki nem sóvárog hiábavalóság után, és nem esküszik hamisan."
  },
  {
    "number": "5",
    "text": "Áldást nyer az ilyen az  Úrtól, igazságot a szabadító Istentől."
  },
  {
    "number": "6",
    "text": "Ilyen az a nemzedék, amely hozzá folyamodik, akik Jákób Istenének orcáját keresik. (Szela.)"
  },
  {
    "number": "7",
    "text": "Emeljétek föl fejeteket, ti, kapuk, emelkedjetek föl, ti, ősi ajtók, hogy bemehessen a dicső király!"
  },
  {
    "number": "8",
    "text": "Ki az a dicső király? Az erős és hatalmas  Úr, az  Úr, aki hatalmas a harcban."
  },
  {
    "number": "9",
    "text": "Emeljétek föl fejeteket, ti, kapuk, emeljétek föl, ti, ősi ajtók, hogy bemehessen a dicső király!"
  },
  {
    "number": "10",
    "text": "Ki az a dicső király? A Seregek  Ura, ő a dicső király! (Szela.)"
  }
]