[
  {
    "number": "1",
    "text": "Dávid bizonyságtétele. Tarts meg engem, Istenem, mert hozzád menekültem!"
  },
  {
    "number": "2",
    "text": "Ezt mondom az  Úrnak: Te vagy az én Uram, rajtad kívül nincs, ami jó nekem."
  },
  {
    "number": "3",
    "text": "A szentekben, akik a földön élnek, és a dicsőségesekben telik minden kedvem."
  },
  {
    "number": "4",
    "text": "Sok fájdalmuk lesz azoknak, akik máshoz csatlakoznak. Nem mutatok be nekik vérrel kevert italáldozatot, még nevüket sem veszem ajkamra."
  },
  {
    "number": "5",
    "text": "Uram, te vagy osztályrészem és poharam, te tartod kezedben sorsomat."
  },
  {
    "number": "6",
    "text": "Osztályrészem kies helyre esett, örökségem nagyon tetszik nekem."
  },
  {
    "number": "7",
    "text": "Áldom az  Urat, mert tanácsot ad nekem, még éjszaka is figyelmeztet bensőm."
  },
  {
    "number": "8",
    "text": "Az  Úrra tekintek szüntelen, nem tántorodom meg, mert a jobbomon van."
  },
  {
    "number": "9",
    "text": "Ezért örül a szívem, és ujjong a lelkem, testem is biztonságban van."
  },
  {
    "number": "10",
    "text": "Mert nem hagysz engem a holtak hazájában, nem engeded, hogy híved leszálljon a sírba."
  },
  {
    "number": "11",
    "text": "Megismerteted velem az élet útját, teljes öröm van tenálad, örökké tart a gyönyörűség jobbodon."
  }
]