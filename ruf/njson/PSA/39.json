[
  {
    "number": "1",
    "text": "A karmesternek, Jedútúnnak: Dávid zsoltára."
  },
  {
    "number": "2",
    "text": "Ezt határoztam: vigyázok szavaimra, hogy ne vétkezzem nyelvemmel, megzabolázom számat, ha gonosz ember kerül elém."
  },
  {
    "number": "3",
    "text": "Néma voltam, szótalan, hallgattam, de ez nem volt jó, fájdalmam kiújult."
  },
  {
    "number": "4",
    "text": "Szívem fölhevült bennem, míg sóhajtoztam, lángra lobbantam, nyelvemmel beszélni kezdtem:"
  },
  {
    "number": "5",
    "text": "Add tudtomra,  Uram, életem végét, meddig tart napjaim sora, hadd tudjam meg, milyen mulandó vagyok!"
  },
  {
    "number": "6",
    "text": "Íme, arasznyivá tetted napjaimat, életem ideje semmiség előtted. Mint egy lehelet, annyit ér minden ember, aki él. (Szela.)"
  },
  {
    "number": "7",
    "text": "Árnyékként jár-kel itt az ember, bizony hiába vesződik. Gyűjtöget, de nem tudja, ki fogja hasznát venni."
  },
  {
    "number": "8",
    "text": "Így hát mit várhatok, Uram? Egyedül benned reménykedem!"
  },
  {
    "number": "9",
    "text": "Ments meg az ellenem vétőktől, ne engedd, hogy a bolondok gyalázzanak!"
  },
  {
    "number": "10",
    "text": "Néma maradok, nem nyitom ki számat, hiszen te munkálkodsz."
  },
  {
    "number": "11",
    "text": "Vedd le rólam csapásodat, elpusztulok sújtó kezed alatt!"
  },
  {
    "number": "12",
    "text": "A bűn miatt büntetéssel fenyíted az embert, tönkreteszed szépségét, mint a moly. Mint egy lehelet, annyit ér minden ember. (Szela.)"
  },
  {
    "number": "13",
    "text": "Hallgasd meg imádságomat,  Uram, figyelj segélykiáltásomra! Könnyeim láttán ne légy néma, mert jövevény vagyok nálad, betelepült, mint minden ősöm."
  },
  {
    "number": "14",
    "text": "Ne nézz rám haraggal, hadd viduljak föl, mielőtt elmegyek, és nem leszek többé."
  }
]