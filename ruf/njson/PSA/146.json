[
  {
    "number": "1",
    "text": "Dicsérjétek az  Urat! Dicsérd, lelkem, az  Urat!"
  },
  {
    "number": "2",
    "text": "Dicsérem az  Urat, amíg élek, zsoltárt zengek Istenemnek, míg csak leszek."
  },
  {
    "number": "3",
    "text": "Ne bízzatok az előkelőkben, egy emberben sem, mert nem tud megtartani."
  },
  {
    "number": "4",
    "text": "Ha elszáll a lelke, visszatér a földbe, és azonnal semmivé válnak tervei."
  },
  {
    "number": "5",
    "text": "Boldog az, akinek Jákób Istene a segítsége, és Istenében, az  Úrban van a reménysége,"
  },
  {
    "number": "6",
    "text": "aki az eget és a földet alkotta, meg a tengert, és ami csak bennük van; ő meg is tart hűségesen mindenkor."
  },
  {
    "number": "7",
    "text": "Igazságot szolgáltat az elnyomottaknak, kenyeret ad az éhezőknek, kiszabadítja a foglyokat az  Úr."
  },
  {
    "number": "8",
    "text": "Az  Úr megnyitja a vakok szemeit, az  Úr fölegyenesíti a görnyedezőket, az  Úr szereti az igazakat."
  },
  {
    "number": "9",
    "text": "Az  Úr őrzi a jövevényeket, támogatja az árvát és az özvegyet; de a bűnösöket tévútra vezeti."
  },
  {
    "number": "10",
    "text": "Mindörökké uralkodik az  Úr, a te Istened, ó, Sion, nemzedékről nemzedékre. Dicsérjétek az  Urat!"
  }
]