[
  {
    "number": "1",
    "text": "Dicsérjétek az  Urat! Boldog ember az, aki az  Urat féli, sok örömöt talál parancsolataiban."
  },
  {
    "number": "2",
    "text": "Utódja hős lesz a földön, a becsületesek nemzedéke áldott lesz."
  },
  {
    "number": "3",
    "text": "Vagyon és gazdagság lesz házában, igazsága örökre megmarad."
  },
  {
    "number": "4",
    "text": "Világosság ragyog a sötétben is a becsületesekre attól, aki kegyelmes, irgalmas és igaz."
  },
  {
    "number": "5",
    "text": "A jó ember könyörületes, és kölcsönt ad, ügyeit törvényesen intézi."
  },
  {
    "number": "6",
    "text": "Nem is fog meginogni sohasem, örökre emlékezetes lesz az igaz."
  },
  {
    "number": "7",
    "text": "Nem fél a rossz hírtől, erős a szíve, bízik az  Úrban."
  },
  {
    "number": "8",
    "text": "Rendületlen a szíve, nem fél, végül megvetéssel néz ellenségeire."
  },
  {
    "number": "9",
    "text": "Bőven adakozik a szegényeknek, igazsága örökre megmarad, hatalma dicsőségesen emelkedik."
  },
  {
    "number": "10",
    "text": "Látja ezt a bűnös, és bosszankodik, fogát csikorgatja, és emészti magát. A bűnösök kívánsága semmibe vész."
  }
]