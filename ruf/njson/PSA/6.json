[
  {
    "number": "1",
    "text": "A karmesternek: Mély hangú húros hangszerre. Dávid zsoltára."
  },
  {
    "number": "2",
    "text": "Uram, ne feddj meg haragodban, ne ostorozz indulatodban!"
  },
  {
    "number": "3",
    "text": "Kegyelmezz,  Uram, mert elcsüggedtem, gyógyíts meg,  Uram, mert reszketnek tagjaim!"
  },
  {
    "number": "4",
    "text": "Lelkem is csupa reszketés, és te,  Uram, meddig késel?"
  },
  {
    "number": "5",
    "text": "Fordulj hozzám,  Uram, mentsd meg életemet, szabadíts meg, mert irgalmas vagy!"
  },
  {
    "number": "6",
    "text": "Mert a halál után nem emlegetnek téged, ki ad hálát neked a sírban?"
  },
  {
    "number": "7",
    "text": "Belefáradtam a sóhajtozásba. Egész éjjel könnyekkel áztatom ágyamat, könnyeimmel öntözöm fekvőhelyemet."
  },
  {
    "number": "8",
    "text": "Szemem elhomályosodott a bánattól, fénye megtört sok ellenségem miatt."
  },
  {
    "number": "9",
    "text": "Távozzatok tőlem mind, ti, gonosztevők, mert meghallotta az  Úr hangos sírásomat!"
  },
  {
    "number": "10",
    "text": "Meghallgatta könyörgésemet az  Úr, imádságomat elfogadta az  Úr."
  },
  {
    "number": "11",
    "text": "Megszégyenül és reszketni fog nagyon minden ellenségem, meghátrál és megszégyenül egy pillanat alatt!"
  }
]