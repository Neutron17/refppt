[
  {
    "number": "1",
    "text": "Dávid zsoltára. Szeretetedről, törvényedről énekelek, zsoltárt zengek neked,  Uram!"
  },
  {
    "number": "2",
    "text": "Ügyelni akarok a tökéletes útra. Mikor jössz hozzám? Tökéletes szívvel akarok élni házamon belül."
  },
  {
    "number": "3",
    "text": "Nem vetem a tekintetemet haszontalan dolgokra. Gyűlölöm a széthúzókat, semmi közöm hozzájuk!"
  },
  {
    "number": "4",
    "text": "A csalárd szív távol áll tőlem, tudni sem akarok a gonoszságról."
  },
  {
    "number": "5",
    "text": "Aki titokban rágalmazza felebarátját, azt elnémítom. A fennhéjázót és a kevély szívűt nem tűröm meg."
  },
  {
    "number": "6",
    "text": "Jól látom a hűségeseket az országban, ők velem maradhatnak. Aki tökéletes úton jár, az szolgálhat engem."
  },
  {
    "number": "7",
    "text": "Nem maradhat házamban, aki álnokságot művel. Aki hazugságot beszél, nem állhat meg színem előtt."
  },
  {
    "number": "8",
    "text": "Reggelenként elnémítok minden bűnös embert az országban. Így irtok ki az  Úr városából minden gonosztevőt."
  }
]