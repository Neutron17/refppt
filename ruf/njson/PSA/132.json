[
  {
    "number": "1",
    "text": "Zarándokének. Emlékezz,  Uram, Dávidra, minden viszontagságára!"
  },
  {
    "number": "2",
    "text": "Mert esküt tett az  Úrnak, fogadalmat Jákób erős Istenének:"
  },
  {
    "number": "3",
    "text": "Nem megyek be addig házamba, nem fekszem le fekvőhelyemre,"
  },
  {
    "number": "4",
    "text": "szememet nem hagyom aludni, szempilláimat nyugodni,"
  },
  {
    "number": "5",
    "text": "míg nem találok helyet az  Úrnak, lakóhelyet Jákób erős Istenének!"
  },
  {
    "number": "6",
    "text": "Hallottuk, hogy a láda Efrátában van, és rátaláltunk Jaar mezőin."
  },
  {
    "number": "7",
    "text": "Menjünk el lakóhelyére, boruljunk le lába zsámolyánál!"
  },
  {
    "number": "8",
    "text": "Indulj el,  Uram, nyugalmad helyére, te és hatalmad ládája!"
  },
  {
    "number": "9",
    "text": "Papjaidat vedd körül igazságoddal, híveid pedig hadd ujjongjanak!"
  },
  {
    "number": "10",
    "text": "A te szolgádért, Dávidért ne fordulj el felkent királyodtól!"
  },
  {
    "number": "11",
    "text": "Megesküdött az  Úr Dávidnak igazán, nem másítja azt meg: Véredből való utódot ültetek trónodra."
  },
  {
    "number": "12",
    "text": "Ha fiaid megtartják szövetségemet és intelmeimet, amelyekre tanítottam őket, akkor még az ő fiaik is trónodon ülnek mindvégig."
  },
  {
    "number": "13",
    "text": "Mert a Siont választotta ki az  Úr, azt kívánta lakóhelyéül:"
  },
  {
    "number": "14",
    "text": "Ez lesz lakóhelyem örökre, itt fogok lakni, mert így kívánom!"
  },
  {
    "number": "15",
    "text": "Gazdagon megáldom eledelét, szegényeit jól tartom kenyérrel,"
  },
  {
    "number": "16",
    "text": "papjait körülveszem szabadításommal, hívei vígan ujjonganak."
  },
  {
    "number": "17",
    "text": "Ott növelem meg Dávid hatalmát, gondom lesz felkentem mécsesére."
  },
  {
    "number": "18",
    "text": "Ellenségeire szégyent borítok, őrajta azonban ragyogni fog koronája."
  }
]