[
  {
    "number": "1",
    "text": "Adjatok hálát az  Úrnak, mert jó, mert örökké tart szeretete!"
  },
  {
    "number": "2",
    "text": "Így szóljanak az  Úr megváltottai, akiket megváltott az ellenség kezéből,"
  },
  {
    "number": "3",
    "text": "és összegyűjtött a különböző országokból; keletről, nyugatról, északról és délről."
  },
  {
    "number": "4",
    "text": "Vannak, akik bolyongtak a pusztában, úttalan utakon, nem találtak lakott várost."
  },
  {
    "number": "5",
    "text": "Éheztek is, szomjaztak is, elcsüggedt a lelkük."
  },
  {
    "number": "6",
    "text": "De az  Úrhoz kiáltottak nyomorúságukban, és ő kimentette őket szorult helyzetükből."
  },
  {
    "number": "7",
    "text": "A helyes útra vezette őket, hogy lakott városba jussanak."
  },
  {
    "number": "8",
    "text": "Adjanak most hálát az  Úrnak szeretetéért, az emberekkel tett csodáiért,"
  },
  {
    "number": "9",
    "text": "mert megitatta a szomjazókat, és jól tartotta az éhezőket."
  },
  {
    "number": "10",
    "text": "Vannak, akik sötétségben ültek, a halál árnyékában, nyomorultan vasra verve,"
  },
  {
    "number": "11",
    "text": "mert engedetlenek voltak Isten parancsával szemben, megvetették a Felséges döntését."
  },
  {
    "number": "12",
    "text": "Ezért szenvedéssel törte meg szívüket, elbuktak, nem volt segítőjük."
  },
  {
    "number": "13",
    "text": "De az  Úrhoz kiáltottak nyomorúságukban, és ő megszabadította őket szorult helyzetükből."
  },
  {
    "number": "14",
    "text": "Kihozta őket a sötétségből, a halál árnyékából, köteleiket pedig letépte."
  },
  {
    "number": "15",
    "text": "Adjanak most hálát az  Úrnak szeretetéért, az emberekkel tett csodáiért,"
  },
  {
    "number": "16",
    "text": "mert betörte az érckapukat, és leverte a vaszárakat."
  },
  {
    "number": "17",
    "text": "Vannak ostobák, akiknek szenvedniük kellett vétkes életük és bűneik miatt."
  },
  {
    "number": "18",
    "text": "Minden ételtől undorodtak, már a halál kapuihoz jutottak."
  },
  {
    "number": "19",
    "text": "De az  Úrhoz kiáltottak nyomorúságukban, és ő megszabadította őket szorult helyzetükből."
  },
  {
    "number": "20",
    "text": "Elküldte igéjét, meggyógyította és a sír mélyéről kimentette őket."
  },
  {
    "number": "21",
    "text": "Adjanak most hálát az  Úrnak szeretetéért, az emberekkel tett csodáiért,"
  },
  {
    "number": "22",
    "text": "mutassanak be hálaáldozatot, beszéljék el ujjongva tetteit!"
  },
  {
    "number": "23",
    "text": "Vannak, akik hajókon a tengerre szálltak, munkájukat a nagy vizeken végezték."
  },
  {
    "number": "24",
    "text": "Ezek látták az  Úr tetteit, csodáit a mélységes tengeren."
  },
  {
    "number": "25",
    "text": "Szavára forgószél támadt, fölemelték őket a hullámok."
  },
  {
    "number": "26",
    "text": "Égig emelkedtek, majd a mélybe zuhantak, kétségbeestek a veszedelemben."
  },
  {
    "number": "27",
    "text": "Imbolyogtak, tántorogtak, mint a részegek, bölcsességük egészen odalett."
  },
  {
    "number": "28",
    "text": "De az  Úrhoz kiáltottak nyomorúságukban, és ő kiszabadította őket szorult helyzetükből."
  },
  {
    "number": "29",
    "text": "Lecsendesítette a forgószelet, elcsitultak a hullámok."
  },
  {
    "number": "30",
    "text": "Örültek, amikor azok elsimultak, és a kívánt kikötőbe vezette őket."
  },
  {
    "number": "31",
    "text": "Adjanak most hálát az  Úrnak szeretetéért és az emberekkel tett csodáiért!"
  },
  {
    "number": "32",
    "text": "Magasztalják őt a nép gyülekezetében, és dicsérjék a vének gyűlésében!"
  },
  {
    "number": "33",
    "text": "A folyókat pusztává tette, a forrásokat sivataggá,"
  },
  {
    "number": "34",
    "text": "a gyümölcstermő földet szikessé a rajta lakók gonoszsága miatt."
  },
  {
    "number": "35",
    "text": "A pusztában bővizű tavat árasztott, a szomjú földön forrásokat."
  },
  {
    "number": "36",
    "text": "Éhezőket telepített oda, akik várost alapítottak lakóhelyül."
  },
  {
    "number": "37",
    "text": "Mezőket vetettek be, és szőlőket ültettek, amelyek termést és gyümölcsöt hoztak."
  },
  {
    "number": "38",
    "text": "Megáldotta őket, és nagyon elszaporodtak, állatokban sem láttak hiányt."
  },
  {
    "number": "39",
    "text": "De azután megfogyatkoztak, és görnyedeztek az elnyomás, a baj és a gond miatt,"
  },
  {
    "number": "40",
    "text": "amikor gyalázatot zúdított az előkelőkre, és úttalan pusztaságban kellett bolyonganiuk."
  },
  {
    "number": "41",
    "text": "De a szegényeket oltalmazza a nyomorúságban, nemzetségüket megszaporítja, mint egy nyájat."
  },
  {
    "number": "42",
    "text": "Látják a becsületesek, és örülnek, az álnokok pedig befogják szájukat."
  },
  {
    "number": "43",
    "text": "Aki bölcs, jegyezze meg ezeket, és értse meg az  Úr kegyelmes tetteit!"
  }
]