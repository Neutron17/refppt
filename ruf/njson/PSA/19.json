[
  {
    "number": "1",
    "text": "A karmesternek: Dávid zsoltára."
  },
  {
    "number": "2",
    "text": "Az egek hirdetik Isten dicsőségét, kezének munkájáról beszél a menny."
  },
  {
    "number": "3",
    "text": "Nappal a nappalnak adja át e szót, éjjel az éjjelnek adja tudtul."
  },
  {
    "number": "4",
    "text": "Nincs szó, és nincs beszéd, hangjuk sem hallatszik,"
  },
  {
    "number": "5",
    "text": "mégis eljut hangjuk az egész földre, szavuk a világ végéig. Sátrat készített a napnak,"
  },
  {
    "number": "6",
    "text": "amely mint vőlegény jön ki szobájából, örül, mint egy hős, hogy futhat pályáján."
  },
  {
    "number": "7",
    "text": "Elindul az ég egyik szélétől, átível a másik széléig, nincs rejtve melege elől semmi."
  },
  {
    "number": "8",
    "text": "Az  Úr törvénye tökéletes, felüdíti a lelket. Az  Úr intő szava határozott, bölccsé teszi az együgyűt."
  },
  {
    "number": "9",
    "text": "Az  Úr rendelkezései helyesek, megörvendeztetik a szívet. Az  Úr parancsolata világos, ragyogóvá teszi a szemet."
  },
  {
    "number": "10",
    "text": "Az  Úr félelme tiszta, megmarad örökké. Az  Úr döntései igazak, mindenben igazságosak,"
  },
  {
    "number": "11",
    "text": "kívánatosabbak az aranynál, sok színaranynál is, édesebbek a méznél, a csurgatott méznél is."
  },
  {
    "number": "12",
    "text": "Szolgádat is figyelmeztetik: ha megtartja azokat, jutalma bőséges."
  },
  {
    "number": "13",
    "text": "A tévedéseket ki veheti észre? Titkos bűnök miatt ne büntess meg!"
  },
  {
    "number": "14",
    "text": "A kevélységtől is tartsd távol szolgádat, ne uralkodjék rajtam. Akkor feddhetetlen maradok, sok bűntől mentesen."
  },
  {
    "number": "15",
    "text": "Fogadd kedvesen számnak mondásait és szívem gondolatait, Uram, kősziklám és megváltóm!"
  }
]