[
  {
    "number": "1",
    "text": "Zsoltár. Ének szombatnapra."
  },
  {
    "number": "2",
    "text": "Milyen jó hálát adni az  Úrnak,  és zengeni neved dicséretét, ó, Felséges,"
  },
  {
    "number": "3",
    "text": "hirdetni reggel szeretetedet,  hűségedet minden éjjel"
  },
  {
    "number": "4",
    "text": "tízhúrú hangszeren és lanton,  zengő hárfán!"
  },
  {
    "number": "5",
    "text": "Mert megörvendeztettél  tetteiddel,  Uram,  kezed alkotásainak ujjongok."
  },
  {
    "number": "6",
    "text": "Mily nagyok alkotásaid,  Uram!  Igen mélyek gondolataid!"
  },
  {
    "number": "7",
    "text": "Az ostoba ember nem ismeri fel,  az esztelen nem érti meg."
  },
  {
    "number": "8",
    "text": "Ha úgy nőnek is a bűnösök, mint a fű,  és kivirul minden gonosztevő,  végül mégis el kell pusztulniuk."
  },
  {
    "number": "9",
    "text": "De te,  Uram,  magasztos vagy örökké!"
  },
  {
    "number": "10",
    "text": "Mert ellenségeid,  Uram,  ellenségeid elenyésznek,  szétszóródnak a gonosztevők mind."
  },
  {
    "number": "11",
    "text": "De engem olyan erőssé tettél,  mint mikor a bivaly öklel,  és friss olajjal kentél meg engem."
  },
  {
    "number": "12",
    "text": "Szemem nyugodtan nézi azokat,  akik leselkednek rám,  fülem nyugodtan hallja,  hogy rám akarnak támadni a gonoszok."
  },
  {
    "number": "13",
    "text": "Az igaz virul, mint a pálmafa,  magasra nő, mint a libánoni cédrus."
  },
  {
    "number": "14",
    "text": "Az  Úr házában vannak elültetve,  ott virulnak Istenünk udvarain."
  },
  {
    "number": "15",
    "text": "Öregkorban is sarjat hajtanak,  dús lombúak és zöldek maradnak,"
  },
  {
    "number": "16",
    "text": "és hirdetik: Igaz az  Úr,  kősziklám ő, akiben nincs álnokság!"
  }
]