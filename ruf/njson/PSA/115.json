[
  {
    "number": "1",
    "text": "Ne nekünk,  Uram, ne nekünk, hanem a te nevednek szerezz dicsőséget szeretetedért és hűségedért!"
  },
  {
    "number": "2",
    "text": "Miért mondanák a pogányok: Hol van az ő Istenük?"
  },
  {
    "number": "3",
    "text": "A mi Istenünk a mennyben van, megalkotott mindent, amit akart!"
  },
  {
    "number": "4",
    "text": "A bálványok ezüstből és aranyból vannak, emberi kéz csinálmányai."
  },
  {
    "number": "5",
    "text": "Van szájuk, de nem beszélnek, van szemük, de nem látnak."
  },
  {
    "number": "6",
    "text": "Van fülük, de nem hallanak, van orruk, de nem szagolnak."
  },
  {
    "number": "7",
    "text": "Van kezük, de nem tapintanak, van lábuk, de nem járnak, nem jön ki hang a torkukon."
  },
  {
    "number": "8",
    "text": "Hozzájuk hasonlók lesznek készítőik és mindazok, akik bennük bíznak."
  },
  {
    "number": "9",
    "text": "Izráel, az  Úrban bízzál! Segítséged és pajzsod ő."
  },
  {
    "number": "10",
    "text": "Áron háza, az  Úrban bízzál! Segítséged és pajzsod ő."
  },
  {
    "number": "11",
    "text": "Akik félitek az  Urat, az  Úrban bízzatok! Segítségetek és pajzsotok ő."
  },
  {
    "number": "12",
    "text": "Gondol ránk az  Úr, meg fog áldani. Megáldja Izráel házát, megáldja Áron házát."
  },
  {
    "number": "13",
    "text": "Megáldja azokat, akik félik az  Urat, a kicsinyeket a nagyokkal együtt."
  },
  {
    "number": "14",
    "text": "Szaporítson meg titeket az  Úr, titeket és fiaitokat!"
  },
  {
    "number": "15",
    "text": "Áldjon meg titeket az  Úr, aki az eget és a földet alkotta!"
  },
  {
    "number": "16",
    "text": "Az egek az  Úr egei, de a földet az embereknek adta."
  },
  {
    "number": "17",
    "text": "Nem a halottak dicsérik az  Urat, nem azok, akik a csend honába tértek,"
  },
  {
    "number": "18",
    "text": "hanem mi, mi áldjuk az  Urat most és mindörökké. Dicsérjétek az  Urat!"
  }
]