[
  {
    "number": "1",
    "text": "A karmesternek: „A betegség” kezdetű ének dallamára. Dávid tanítókölteménye."
  },
  {
    "number": "2",
    "text": "Azt gondolja magában a bolond, hogy nincs Isten! Romlottak és utálatosak tetteik, senki sem tesz jót."
  },
  {
    "number": "3",
    "text": "Isten letekint a mennyből az emberekre, hogy lássa, van-e köztük értelmes, aki keresi az Istent."
  },
  {
    "number": "4",
    "text": "Mindnyájan elpártoltak tőle, egyaránt megromlottak. Senki sem tesz jót, egyetlen ember sem."
  },
  {
    "number": "5",
    "text": "Nem tudják a gonosztevők, akik úgy eszik népemet, ahogy a kenyeret eszik, de Istenhez nem kiáltanak,"
  },
  {
    "number": "6",
    "text": "hogy majd egyszer igen megrettennek, akik addig nem rettegtek! Mert szétszórja Isten támadóid csontjait, megszégyeníted őket, mert Isten megvetette őket."
  },
  {
    "number": "7",
    "text": "Bárcsak eljönne a Sionról Izráel szabadulása! Amikor Isten jóra fordítja népe sorsát, ujjong majd Jákób, és örül Izráel."
  }
]