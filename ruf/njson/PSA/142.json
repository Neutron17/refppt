[
  {
    "number": "1",
    "text": "Dávid tanítókölteménye. Imádság abból az időből, amikor a barlangban volt."
  },
  {
    "number": "2",
    "text": "Hangosan kiáltok az  Úrhoz, hangosan könyörgök az  Úrhoz."
  },
  {
    "number": "3",
    "text": "Kiöntöm előtte panaszomat, elmondom neki nyomorúságomat."
  },
  {
    "number": "4",
    "text": "Amikor elcsügged a lelkem, te akkor is ismered utamat. Tőrt vetettek nekem az ösvényen, amelyen járok."
  },
  {
    "number": "5",
    "text": "Tekints jobb kezem felé, és lásd meg, hogy senki sem akar észrevenni! Elveszett minden menedékem, senki sem törődik velem."
  },
  {
    "number": "6",
    "text": "Hozzád kiáltok,  Uram, és ezt mondom: Te vagy oltalmam, te vagy osztályrészem az élők földjén."
  },
  {
    "number": "7",
    "text": "Figyelj esedezésemre, mert igen elesett vagyok! Ments meg üldözőimtől, mert hatalmasabbak nálam!"
  },
  {
    "number": "8",
    "text": "Hozz ki engem a börtönből, hogy magasztalhassam nevedet! Körém sereglenek majd az igazak, amikor jót teszel velem."
  }
]