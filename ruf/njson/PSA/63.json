[
  {
    "number": "1",
    "text": "Dávid zsoltára, abból az időből, amikor Júda pusztájában volt."
  },
  {
    "number": "2",
    "text": "Ó, Isten, te vagy Istenem, hozzád vágyakozom! Utánad szomjazik lelkem, utánad sóvárog testem, mint kiszikkadt, kopár, víztelen föld."
  },
  {
    "number": "3",
    "text": "Így nézek rád a szentélyben, hogy lássam hatalmadat és dicsőségedet."
  },
  {
    "number": "4",
    "text": "Mert szereteted az életnél is jobb, ajkam téged dicsőít."
  },
  {
    "number": "5",
    "text": "Ezért téged áldalak, amíg élek, nevedet imádva emelem föl kezem."
  },
  {
    "number": "6",
    "text": "Mintha zsíros falatokkal laktam volna jól, úgy ujjong az ajkam, és dicsér a szám."
  },
  {
    "number": "7",
    "text": "Fekvőhelyemen is rád gondolok, minden őrváltáskor rólad elmélkedem."
  },
  {
    "number": "8",
    "text": "Mert te voltál a segítségem, szárnyad árnyékában ujjongok."
  },
  {
    "number": "9",
    "text": "Ragaszkodik hozzád lelkem, jobboddal támogatsz engem."
  },
  {
    "number": "10",
    "text": "De akik pusztulásomra törnek, a föld mélyébe kerülnek."
  },
  {
    "number": "11",
    "text": "Kardélre hányják őket, sakálok eledelévé lesznek."
  },
  {
    "number": "12",
    "text": "De a király örül Isten előtt. Dicséretet mondanak, akik rá esküsznek, a hazugok szája azonban bezárul."
  }
]