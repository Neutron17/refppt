[
  {
    "number": "1",
    "text": "A karmesternek: Kórah fiainak tanítókölteménye."
  },
  {
    "number": "2",
    "text": "Ahogyan a szarvas kívánkozik a folyóvízhez, úgy kívánkozik a lelkem hozzád, Istenem!"
  },
  {
    "number": "3",
    "text": "Isten után szomjazik lelkem, az élő Isten után: Mikor mehetek el, hogy megjelenjek Isten előtt?"
  },
  {
    "number": "4",
    "text": "Könnyem lett a kenyerem éjjel és nappal, mert egész nap ezt mondogatják nekem: Hol van a te Istened?"
  },
  {
    "number": "5",
    "text": "Kiöntöm lelkemet, és arra emlékezem, hogy milyen tömeggel vonultam, és hogyan vezettem Isten házához hangos ujjongással és hálaénekkel az ünneplő sokaságot."
  },
  {
    "number": "6",
    "text": "Miért csüggedsz el, lelkem, miért háborogsz bennem? Bízzál Istenben, mert még hálát adok neki az ő szabadításáért!"
  },
  {
    "number": "7",
    "text": "Istenem, elcsügged a lelkem, azért terád gondolok a Jordán földjéről és a Hermónról, a Micár-hegyről."
  },
  {
    "number": "8",
    "text": "Örvény örvénynek kiált zuhatagjaid hangjában, minden habod és hullámod átcsapott fölöttem."
  },
  {
    "number": "9",
    "text": "Nappal szeretetét rendeli mellém, éjjel éneket ad számba az  Úr, imádságot életem Istenéhez."
  },
  {
    "number": "10",
    "text": "Ezt mondom Istenemnek, kőszálamnak: Miért feledkeztél el rólam? Miért kell gyászban járnom, miért gyötör az ellenség?"
  },
  {
    "number": "11",
    "text": "Mintha csontjaimat tördelnék, amikor gyaláznak ellenfeleim, mert egész nap ezt mondogatják nekem: Hol van a te Istened?"
  },
  {
    "number": "12",
    "text": "Miért csüggedsz el, lelkem, miért háborogsz bennem? Bízzál Istenben, mert még hálát adok neki, szabadító Istenemnek!"
  }
]