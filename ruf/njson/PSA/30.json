[
  {
    "number": "1",
    "text": "Zsoltár, templomszentelési ének. Dávidé."
  },
  {
    "number": "2",
    "text": "Magasztallak,  Uram, mert megmentettél. Nem engedted, hogy ellenségeim örüljenek bajomon."
  },
  {
    "number": "3",
    "text": "Uram, Istenem, hozzád kiáltottam, és meggyógyítottál engem."
  },
  {
    "number": "4",
    "text": "Uram, kihoztál engem a holtak hazájából, életben tartottál, nem roskadtam a sírba."
  },
  {
    "number": "5",
    "text": "Zengjetek az  Úrnak, ti, hívei, magasztaljátok szent nevét!"
  },
  {
    "number": "6",
    "text": "Mert csak egy pillanatig tart haragja, de egész életen át a kegyelme. Este szállást vesz a sírás, reggelre itt az ujjongás."
  },
  {
    "number": "7",
    "text": "Míg jó dolgom volt, azt gondoltam: Nem tántorodom meg soha."
  },
  {
    "number": "8",
    "text": "Uram, kegyelmedből hatalmas hegyre állítottál. De mikor elrejtetted orcádat, nagyon megrettentem."
  },
  {
    "number": "9",
    "text": "Ekkor hozzád kiáltottam,  Uram, és így esedeztem az Úrhoz:"
  },
  {
    "number": "10",
    "text": "Mit használ neked a vérem, ha leszállok a sírgödörbe? Hálát ad-e neked, aki porrá lett, hirdeti-e hűségedet?"
  },
  {
    "number": "11",
    "text": "Hallgass meg,  Uram, kegyelmesen, légy segítségemre,  Uram!"
  },
  {
    "number": "12",
    "text": "Te pedig gyászomat örömre fordítottad, leoldoztad gyászruhámat, és örömbe öltöztettél."
  },
  {
    "number": "13",
    "text": "Ezért szüntelen zeng neked a szívem, örökké magasztallak,  Uram, Istenem!"
  }
]