[
  {
    "number": "1",
    "text": "Énekeljetek új éneket az  Úrnak, énekelj az  Úrnak, te egész föld!"
  },
  {
    "number": "2",
    "text": "Énekeljetek az  Úrnak, áldjátok nevét, hirdessétek szabadítását mindennap!"
  },
  {
    "number": "3",
    "text": "Beszéljétek el dicsőségét a nemzeteknek, csodáit minden népnek!"
  },
  {
    "number": "4",
    "text": "Mert nagy az  Úr, méltó, hogy dicsérjék, félelmetesebb minden más istennél."
  },
  {
    "number": "5",
    "text": "Hiszen a népek istenei csak bálványok, az  Úr pedig az ég alkotója."
  },
  {
    "number": "6",
    "text": "Fenség és méltóság jár előtte, erő és ékesség van szentélyében."
  },
  {
    "number": "7",
    "text": "Népek törzsei! Magasztaljátok az  Urat! Magasztaljátok az  Úr dicsőségét és hatalmát!"
  },
  {
    "number": "8",
    "text": "Magasztaljátok az  Úr dicső nevét, ajándékot hozva jöjjetek udvaraiba!"
  },
  {
    "number": "9",
    "text": "Boruljatok le az  Úr előtt szent öltözetben, reszkess tőle, te egész föld!"
  },
  {
    "number": "10",
    "text": "Mondjátok el a népeknek, hogy uralkodik az  Úr! Bizony szilárdan áll a világ, nem inog. Igazságosan ítéli a népeket."
  },
  {
    "number": "11",
    "text": "Örüljön az ég, örvendezzen a föld, zúgjon a tenger a benne levőkkel!"
  },
  {
    "number": "12",
    "text": "Ujjongjon a mező és minden, ami rajta van! Ujjongnak majd az erdő fái mind"
  },
  {
    "number": "13",
    "text": "az  Úr előtt, amikor eljön, mert eljön, hogy ítélkezzék a földön. Igazságosan ítéli a világot, pártatlanul a népeket."
  }
]