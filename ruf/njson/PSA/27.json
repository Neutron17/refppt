[
  {
    "number": "1",
    "text": "Dávidé. Világosságom és segítségem az  Úr, kitől félnék? Életemnek ereje az  Úr, kitől rettegnék?"
  },
  {
    "number": "2",
    "text": "Ha rám támadnak is a gonoszok, szorongató ellenségeim, hogy marcangoljanak engem, majd megbotlanak, és elesnek."
  },
  {
    "number": "3",
    "text": "Ha egy egész tábor jön is ellenem, nem fél a szívem. Ha háború tör is rám, én akkor is bizakodom."
  },
  {
    "number": "4",
    "text": "Egy dolgot kérek az  Úrtól, azért esedezem: hogy az  Úr házában lakhassam egész életemben; láthassam, milyen jóságos az  Úr, és gyönyörködhessem templomában."
  },
  {
    "number": "5",
    "text": "Megóv engem sátrában a veszedelem napján. Elrejt sátra mélyén, magas kősziklára helyez engem."
  },
  {
    "number": "6",
    "text": "Így hát fölemelt fővel állok ellenségeim között, ezért örvendezve mutatok be áldozatot az  Úr sátrában, és éneket zengek az  Úrnak."
  },
  {
    "number": "7",
    "text": "Halld meg,  Uram, hívó hangomat! Könyörülj rajtam, hallgass meg!"
  },
  {
    "number": "8",
    "text": "Ha ezt mondod: Járuljatok színem elé, szívem így válaszol: Színed elé járulok,  Uram!"
  },
  {
    "number": "9",
    "text": "Ne rejtsd el előlem orcádat, ne utasítsd el haragosan szolgádat! Te vagy az én segítségem, ne vess el, ne hagyj el, szabadító Istenem!"
  },
  {
    "number": "10",
    "text": "Ha apám, anyám elhagyna is, az  Úr magához fogad engem."
  },
  {
    "number": "11",
    "text": "Uram, taníts meg utadra, vezess a helyes ösvényen, mert ellenségeim vannak!"
  },
  {
    "number": "12",
    "text": "Ne dobj oda ellenségeim indulatának, mert hamis tanúk támadtak rám, bosszút lihegnek."
  },
  {
    "number": "13",
    "text": "De én hiszem, hogy még meglátom az  Úr jóságát az élők földjén."
  },
  {
    "number": "14",
    "text": "Reménykedj az  Úrban, légy erős és bátor szívű, reménykedj az  Úrban!"
  }
]