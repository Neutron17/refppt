[
  {
    "number": "1",
    "text": "Aki a Felséges rejtekében lakik,  a Mindenható árnyékában pihen,"
  },
  {
    "number": "2",
    "text": "az ezt mondhatja az  Úrnak:  Oltalmam és váram,  Istenem, akiben bízom!"
  },
  {
    "number": "3",
    "text": "Mert ő ment meg téged  a madarász csapdájától,  a pusztító dögvésztől."
  },
  {
    "number": "4",
    "text": "Tollaival betakar téged,  szárnyai alatt oltalmat találsz,  pajzs és páncél a hűsége."
  },
  {
    "number": "5",
    "text": "Nem kell félned a rémségektől éjjel,  sem a suhanó nyíltól nappal,"
  },
  {
    "number": "6",
    "text": "sem a homályban lopódzó dögvésztől,  sem a délben pusztító ragálytól."
  },
  {
    "number": "7",
    "text": "Ha ezren esnek is el melletted,  és tízezren jobbod felől,  téged akkor sem ér el."
  },
  {
    "number": "8",
    "text": "A te szemed csak nézi,  és meglátja a bűnösök bűnhődését."
  },
  {
    "number": "9",
    "text": "Ha az  Urat tartod oltalmadnak,  a Felségest hajlékodnak,"
  },
  {
    "number": "10",
    "text": "nem érhet téged baj,  sátradhoz közel sem férhet csapás."
  },
  {
    "number": "11",
    "text": "Mert megparancsolja angyalainak,  hogy vigyázzanak rád minden utadon,"
  },
  {
    "number": "12",
    "text": "kézen fogva vezetnek téged,  hogy meg ne üsd lábadat a kőben."
  },
  {
    "number": "13",
    "text": "Eltaposod az oroszlánt és a viperát,  eltiprod a fiatal oroszlánt és a tengeri szörnyet."
  },
  {
    "number": "14",
    "text": "Mivel ragaszkodik hozzám, megmentem őt,  oltalmazom, mert ismeri nevemet."
  },
  {
    "number": "15",
    "text": "Ha kiált hozzám, meghallgatom,  vele leszek a nyomorúságban,  kiragadom onnan, és megdicsőítem őt."
  },
  {
    "number": "16",
    "text": "Megelégítem hosszú élettel,  gyönyörködhet szabadításomban."
  }
]