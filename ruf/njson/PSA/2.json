[
  {
    "number": "1",
    "text": "Miért tombolnak a népek, milyen hiábavalóságot terveznek a nemzetek?"
  },
  {
    "number": "2",
    "text": "Összegyűlnek a föld királyai, a fejedelmek együtt tanácskoznak az  Úr ellen és felkentje ellen:"
  },
  {
    "number": "3",
    "text": "Dobjuk le magunkról bilincseiket, tépjük le köteleiket!"
  },
  {
    "number": "4",
    "text": "A mennyben lakozó kineveti, az Úr kigúnyolja őket."
  },
  {
    "number": "5",
    "text": "Majd így szól hozzájuk haragjában, izzó haragjában így rémíti meg őket:"
  },
  {
    "number": "6",
    "text": "Én kentem föl királyomat szent hegyemen, a Sionon!"
  },
  {
    "number": "7",
    "text": "Kihirdetem az  Úr végzését. Ezt mondta nekem: Az én fiam vagy! Fiammá tettelek ma téged!"
  },
  {
    "number": "8",
    "text": "Kérd tőlem, és neked adom örökségül a népeket, birtokul a földkerekséget."
  },
  {
    "number": "9",
    "text": "Összetöröd őket vasvesszővel, szétzúzod, mint a cserépedényt!"
  },
  {
    "number": "10",
    "text": "Azért ti, királyok, térjetek észhez, okuljatok, ti, bírái a földnek!"
  },
  {
    "number": "11",
    "text": "Félelemmel szolgáljátok az  Urat, reszketve vigadjatok!"
  },
  {
    "number": "12",
    "text": "Csókoljátok a fiút, hogy meg ne haragudjék, és el ne pusztuljatok az úton. Mert hamar föllángol haragja, de mind boldog, aki hozzá menekül!"
  }
]