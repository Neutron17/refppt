[
  {
    "number": "1",
    "text": "A karmesternek: Dávid zsoltára."
  },
  {
    "number": "2",
    "text": "Boldog az, akinek gondja van a nincstelenre, ha bajba kerül, megmenti az  Úr."
  },
  {
    "number": "3",
    "text": "Az  Úr megőrzi, és életben tartja, boldog lesz a földön, nem engedi át ellenségei dühének."
  },
  {
    "number": "4",
    "text": "Az  Úr enyhülést ad betegágyán, jobbulást ad neki, valahányszor betegen fekszik."
  },
  {
    "number": "5",
    "text": "Ezt mondom:  Uram, légy kegyelmes hozzám! Gyógyíts meg engem, mert vétkeztem ellened!"
  },
  {
    "number": "6",
    "text": "Ellenségeim rosszat mondanak rólam: Mikor hal már meg, mikor vész ki a neve?"
  },
  {
    "number": "7",
    "text": "Aki eljön meglátogatni, hiábavalóságot beszél, szívében összegyűjt minden rosszat, azután kimegy az utcára, és kibeszéli."
  },
  {
    "number": "8",
    "text": "Mindazok, akik gyűlölnek, egymás közt sugdolóznak, és rosszat gondolnak rólam:"
  },
  {
    "number": "9",
    "text": "Gyógyíthatatlan betegség támadta meg, nem kel föl többé onnan, ahol fekszik!"
  },
  {
    "number": "10",
    "text": "Még a legjobb barátom is, akiben megbíztam, aki velem együtt evett, az is ellenem támadt."
  },
  {
    "number": "11",
    "text": "De te,  Uram, légy kegyelmes, segíts fel engem, hadd fizessek meg nekik!"
  },
  {
    "number": "12",
    "text": "Abból tudom meg, hogy kedvelsz, ha nem ujjonghat rajtam ellenségem,"
  },
  {
    "number": "13",
    "text": "engem pedig megtartasz, mert feddhetetlen vagyok, és színed elé állítasz örökre."
  },
  {
    "number": "14",
    "text": "Áldott az  Úr, Izráel Istene öröktől fogva mindörökké. Ámen, ámen."
  }
]