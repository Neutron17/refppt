[
  {
    "number": "1",
    "text": "Uralkodik az  Úr! Vigadjon a föld, örüljön a sok sziget!"
  },
  {
    "number": "2",
    "text": "Felhő és sűrű köd van körülötte, igazság és jog trónjának támasza."
  },
  {
    "number": "3",
    "text": "Tűz jár előtte, és megemészti ellenségeit mindenütt."
  },
  {
    "number": "4",
    "text": "Villámai bevilágítják a földkerekséget, látja ezt a föld, és megremeg."
  },
  {
    "number": "5",
    "text": "Viaszként olvadnak meg a hegyek az  Úr előtt, az egész föld Ura előtt."
  },
  {
    "number": "6",
    "text": "Az egek hirdetik igazságát, minden nép látja dicsőségét."
  },
  {
    "number": "7",
    "text": "Megszégyenülnek a bálványimádók mind, akik a bálványokkal dicsekszenek. Az  Úr előtt borul le minden isten."
  },
  {
    "number": "8",
    "text": "Hallja ezt Sion, és örül, Júda leányai vigadnak ítéleteiden, ó,  Uram!"
  },
  {
    "number": "9",
    "text": "Mert te vagy,  Uram, a legfenségesebb az egész földön, magasan fölötte vagy minden istennek."
  },
  {
    "number": "10",
    "text": "Ti, akik szeretitek az  Urat, gyűlöljétek a gonoszságot! Megőrzi ő híveinek életét, kimenti őket a bűnösök kezéből."
  },
  {
    "number": "11",
    "text": "Fényözön árad az igazra, és öröm a tiszta szívűekre."
  },
  {
    "number": "12",
    "text": "Örüljetek, ti, igazak, az  Úrnak, magasztaljátok szent nevét!"
  }
]