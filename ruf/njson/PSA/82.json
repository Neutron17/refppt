[
  {
    "number": "1",
    "text": "Ászáf zsoltára. Isten ott áll az istenek gyűlésén, ítéletet tart az istenek fölött:"
  },
  {
    "number": "2",
    "text": "Meddig ítélkeztek álnokul, pártjukat fogva a bűnösöknek?! (Szela.)"
  },
  {
    "number": "3",
    "text": "Védelmezzétek a nincstelennek és az árvának a jogát, szolgáltassatok igazságot az elesettnek és szűkölködőnek!"
  },
  {
    "number": "4",
    "text": "Mentsétek meg a nincstelent és a szegényt, ragadjátok ki a bűnösök kezéből!"
  },
  {
    "number": "5",
    "text": "Nem tudnak és nem értenek semmit, sötétségben járnak, a föld alapjai mind ingadoznak."
  },
  {
    "number": "6",
    "text": "Azt mondtam ugyan, istenek vagytok, a Felséges fiai mindnyájan,"
  },
  {
    "number": "7",
    "text": "mégis meg fogtok halni, mint a közemberek, és elhullotok, mint bármelyik főember."
  },
  {
    "number": "8",
    "text": "Jöjj, Istenünk, légy bírája a földnek, mert minden nép a te örökséged!"
  }
]