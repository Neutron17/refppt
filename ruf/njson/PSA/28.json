[
  {
    "number": "1",
    "text": "Dávidé. Téged hívlak,  Uram, kősziklám, ne fordulj el tőlem némán! Mert ha némán elfordulsz, hasonló leszek a sírba roskadókhoz."
  },
  {
    "number": "2",
    "text": "Halld meg esedező hangomat, amikor segítségért kiáltok, kezemet fölemelve szent templomod felé."
  },
  {
    "number": "3",
    "text": "Ne sorolj a bűnösök és gonosztevők közé, akik békésen beszélnek felebarátaikkal, de rossz szándék van a szívükben."
  },
  {
    "number": "4",
    "text": "Fizess meg nekik tetteik szerint, gonosz cselekedeteik szerint! Kezük munkája szerint fizess meg nekik, torold meg rajtuk, amit elkövettek!"
  },
  {
    "number": "5",
    "text": "Mivel nem figyelnek az  Úr tetteire, sem kezének munkájára, lerombolja, nem építi őket."
  },
  {
    "number": "6",
    "text": "Áldott az  Úr, mert meghallgatta esedező hangomat."
  },
  {
    "number": "7",
    "text": "Erőm és pajzsom az  Úr, benne bízik szívem. Ő megsegített, ezért vidám a szívem, és énekelve adok neki hálát."
  },
  {
    "number": "8",
    "text": "Az  Úr az ő népének erőssége, felkentjének megsegítő ereje."
  },
  {
    "number": "9",
    "text": "Segítsd meg népedet, áldd meg örökségedet, légy pásztora, és gondozd örökké!"
  }
]