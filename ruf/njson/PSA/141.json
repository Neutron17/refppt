[
  {
    "number": "1",
    "text": "Dávid zsoltára. Hozzád kiáltok,  Uram, siess segítségemre, figyelj szavamra, ha kiáltok hozzád!"
  },
  {
    "number": "2",
    "text": "Jusson eléd imádságom mint illatáldozat, imára emelt kezem mint esti áldozat!"
  },
  {
    "number": "3",
    "text": "Uram, tégy zárat a számra, őrizd ajkaim nyílását!"
  },
  {
    "number": "4",
    "text": "Ne engedd, hogy szívem rosszra hajoljon, hogy bűnös dolgot műveljek a gonosztevőkkel együtt; finom falatjaikból nem akarok enni."
  },
  {
    "number": "5",
    "text": "Ha igaz ver engem, szeretetből van az. Olaj a fejemnek még a feddése is. Akik pedig gonoszságban élnek, azokért még imádkozom is."
  },
  {
    "number": "6",
    "text": "És ha majd bíráik a sziklafalon letaszítják őket, akkor értik meg, milyen szépek voltak mondásaim."
  },
  {
    "number": "7",
    "text": "Mint amikor barázdát hasítanak a földön, úgy szórják csontjaikat a sír szájába."
  },
  {
    "number": "8",
    "text": "De én rád tekintek, én Uram,  Uram! Hozzád menekülök, ne vedd el életemet!"
  },
  {
    "number": "9",
    "text": "Őrizz meg a tőrtől, amelyet nekem vetettek, a gonosztevők csapdáitól!"
  },
  {
    "number": "10",
    "text": "A bűnösök beleesnek saját hálójukba, én pedig elkerülöm azt."
  }
]