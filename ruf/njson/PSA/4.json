[
  {
    "number": "1",
    "text": "A karmesternek: Húros hangszerre. Dávid zsoltára."
  },
  {
    "number": "2",
    "text": "Hallgass meg, ha hozzád kiáltok, igazságos Istenem! Szorult helyzetemből adj nekem kiutat, könyörülj rajtam, hallgasd meg imámat!"
  },
  {
    "number": "3",
    "text": "Ti, emberek! Meddig gyalázzátok dicsőségemet? Meddig szeretitek az üres beszédet, meddig törekedtek még hazugságra? (Szela.)"
  },
  {
    "number": "4",
    "text": "Tudjátok meg, hogy az  Úr csodákat tesz hívével! Meghallgat az  Úr, ha hozzá kiáltok."
  },
  {
    "number": "5",
    "text": "Ha felindultok is, ne vétkezzetek! Gondolkozzatok el fekvőhelyeteken, és csillapodjatok le! (Szela.)"
  },
  {
    "number": "6",
    "text": "Igaz áldozattal áldozzatok, és bízzatok az  Úrban!"
  },
  {
    "number": "7",
    "text": "Sokan mondják: Bár jó napokat látnánk, és ránk ragyogna orcád világossága,  Urunk!"
  },
  {
    "number": "8",
    "text": "Nagyobb örömöt adsz szívembe azokénál, akiknek bőven van búzájuk és boruk."
  },
  {
    "number": "9",
    "text": "Békében fekszem le, és el is alszom, mert csak te adod meg,  Uram, hogy biztonságban élhessek!"
  }
]