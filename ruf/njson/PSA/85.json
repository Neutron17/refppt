[
  {
    "number": "1",
    "text": "A karmesternek: Kórah fiainak a zsoltára."
  },
  {
    "number": "2",
    "text": "Megkegyelmeztél,  Uram, országodnak, jóra fordítottad Jákób sorsát."
  },
  {
    "number": "3",
    "text": "Megbocsátottad néped bűnét, elengedted minden vétkét. (Szela.)"
  },
  {
    "number": "4",
    "text": "Elfojtottad felindulásodat, megfékezted izzó haragodat."
  },
  {
    "number": "5",
    "text": "Fordulj felénk, szabadító Istenünk, ne haragudj ránk többé!"
  },
  {
    "number": "6",
    "text": "Örökké akarsz haragudni ránk? Nemzedékről nemzedékre tart haragod?"
  },
  {
    "number": "7",
    "text": "Nem akarsz új életet adni nekünk, és örömöt szerezni népednek?"
  },
  {
    "number": "8",
    "text": "Mutasd meg,  Uram, hogy szeretsz minket, és adj nekünk szabadulást!"
  },
  {
    "number": "9",
    "text": "Hadd halljam meg, mit hirdet az  Úristen! Bizony, békességet hirdet népének, híveinek, hogy ne legyenek újra oktalanok."
  },
  {
    "number": "10",
    "text": "Mert közel van a szabadulás az istenfélőkhöz, hogy dicsősége lakozzék földünkön."
  },
  {
    "number": "11",
    "text": "Szeretet és hűség találkoznak, igazság és béke csókolgatják egymást."
  },
  {
    "number": "12",
    "text": "Hűség sarjad a földből, és igazság tekint le a mennyből."
  },
  {
    "number": "13",
    "text": "Az  Úr is megad minden jót, földünk is meghozza termését."
  },
  {
    "number": "14",
    "text": "Igazság jár előtte, az készít utat lépteinek."
  }
]