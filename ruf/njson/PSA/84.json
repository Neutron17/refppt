[
  {
    "number": "1",
    "text": "A karmesternek: „A szőlőtaposók” kezdetű ének dallamára. Kórah fiainak zsoltára."
  },
  {
    "number": "2",
    "text": "Mily kedvesek a te hajlékaid, ó, Seregek  Ura!"
  },
  {
    "number": "3",
    "text": "Sóvárog, sőt eleped a lelkem az  Úr udvarai után. Testem és lelkem ujjongva kiált az élő Istenhez."
  },
  {
    "number": "4",
    "text": "Még a veréb is talál házat, és a fecske is fészket, ahova fiókáit helyezi oltáraidnál, Seregek  Ura, királyom és Istenem!"
  },
  {
    "number": "5",
    "text": "Boldogok, akik házadban laknak, szüntelenül dicsérhetnek téged! (Szela.)"
  },
  {
    "number": "6",
    "text": "Boldog az az ember, akinek te vagy ereje, aki a te utaidra gondol."
  },
  {
    "number": "7",
    "text": "Ha a Siralom völgyén mennek is át, források völgyévé teszik azt, az őszi eső is elárasztja áldásával."
  },
  {
    "number": "8",
    "text": "Újult erővel haladnak, és megjelennek Istennél a Sionon."
  },
  {
    "number": "9",
    "text": "Uram, Seregek Istene, hallgasd meg imádságomat! Figyelj rám, Jákób Istene! (Szela.)"
  },
  {
    "number": "10",
    "text": "Istenünk, pajzsunk, nézz ránk, tekints fölkented személyére!"
  },
  {
    "number": "11",
    "text": "Bizony, jobb egy nap a te udvaraidban, mint máshol ezer. Jobb az Isten háza küszöbén állni, mint a bűnösök sátraiban lakni."
  },
  {
    "number": "12",
    "text": "Mert nap és pajzs az  Úr, kegyelmet és dicsőséget ad az Isten. Nem vonja meg javait az  Úr azoktól, akik feddhetetlenül élnek."
  },
  {
    "number": "13",
    "text": "Seregek  Ura, boldog az az ember, aki benned bízik!"
  }
]