[
  {
    "number": "1",
    "text": "A karmesternek: A „Ne veszíts el” kezdetű ének dallamára. Ászáf zsoltáréneke."
  },
  {
    "number": "2",
    "text": "Magasztalunk, ó, Isten, magasztalunk téged, mert közel van neved azokhoz, akik hirdetik csodáidat."
  },
  {
    "number": "3",
    "text": "Én állapítom meg azt az időt, amikor igazságot szolgáltatok."
  },
  {
    "number": "4",
    "text": "Ha meginog a föld és minden lakója, én megszilárdítom oszlopait! (Szela.)"
  },
  {
    "number": "5",
    "text": "A kérkedőknek ezt mondom: Ne kérkedjetek! A bűnösöknek pedig: Ne legyetek fennhéjázók!"
  },
  {
    "number": "6",
    "text": "Ne legyetek olyan fennhéjázók, ne beszéljetek nyakasan, gőgösen!"
  },
  {
    "number": "7",
    "text": "Mert nem keletről, nem nyugatról, nem is a puszta felől jön a fölmagasztalás,"
  },
  {
    "number": "8",
    "text": "hanem Isten fog ítélni: egyiket megalázza, másikat fölmagasztalja."
  },
  {
    "number": "9",
    "text": "Mert pohár van az  Úr kezében, tele habzó, fűszeres borral. Ha tölt belőle, meg kell inni, még a seprőjét is le kell nyelni minden bűnösnek a földön."
  },
  {
    "number": "10",
    "text": "Ezt én mindenkor hirdetni fogom, és zsoltárt zengek Jákób Istenének."
  },
  {
    "number": "11",
    "text": "A fennhéjázó bűnösöket összetöröm, de az igazakat felmagasztalom!"
  }
]