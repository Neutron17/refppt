[
  {
    "number": "1",
    "text": "Ének. Kórah fiainak zsoltára."
  },
  {
    "number": "2",
    "text": "Nagy az  Úr, méltó, hogy dicsérjék Istenünk városában, szent hegyén."
  },
  {
    "number": "3",
    "text": "Szépen emelkedik a Sion hegye az egész ország örömére az északi oldalon; a nagy király városa,"
  },
  {
    "number": "4",
    "text": "melynek palotáiban úgy ismerik Istent, mint erős várat."
  },
  {
    "number": "5",
    "text": "Mert a királyok szövetkeztek, együttesen fölvonultak ellene,"
  },
  {
    "number": "6",
    "text": "de amint meglátták, megdöbbentek, megrémültek és megfutamodtak."
  },
  {
    "number": "7",
    "text": "Reszketés fogta el őket, fájdalom, mint a vajúdó asszonyt,"
  },
  {
    "number": "8",
    "text": "mint mikor a keleti szél összezúzza a tengerjáró hajókat."
  },
  {
    "number": "9",
    "text": "Amiről hallottunk, azt láttuk is a Seregek  Urának városában, Istenünk városában: megtartja Isten örökre. (Szela.)"
  },
  {
    "number": "10",
    "text": "Jóságodról elmélkedünk templomodban, ó, Isten."
  },
  {
    "number": "11",
    "text": "Nevedhez méltóan dicsérnek a föld kerekségén, Istenünk, jobbod csupa igazság."
  },
  {
    "number": "12",
    "text": "Örül Sion hegye, vigadoznak Júda leányai, mert igazságot osztasz."
  },
  {
    "number": "13",
    "text": "Járjátok körül Siont, kerüljétek meg, számláljátok meg tornyait!"
  },
  {
    "number": "14",
    "text": "Jól nézzétek meg bástyáit, járjátok be palotáit, hogy beszélhessetek róla a jövő nemzedéknek."
  },
  {
    "number": "15",
    "text": "Bizony, itt van Isten, a mi Istenünk örökkön-örökké, ő vezet minket mindhalálig."
  }
]