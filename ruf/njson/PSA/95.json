[
  {
    "number": "1",
    "text": "Jöjjetek, örvendezzünk az  Úr előtt, ujjongjunk szabadító kősziklánk előtt!"
  },
  {
    "number": "2",
    "text": "Menjünk eléje hálaadással, ujjongjunk előtte énekszóval!"
  },
  {
    "number": "3",
    "text": "Mert nagy Isten az  Úr, nagy király minden isten fölött."
  },
  {
    "number": "4",
    "text": "Kezében vannak a föld mélységei, a hegyek ormai is az övéi."
  },
  {
    "number": "5",
    "text": "Övé a tenger, hiszen ő alkotta, a szárazföldet is az ő keze formálta."
  },
  {
    "number": "6",
    "text": "Jöjjetek, boruljunk le, hajoljunk meg, essünk térdre alkotónk, az  Úr előtt!"
  },
  {
    "number": "7",
    "text": "Mert ő a mi Istenünk, mi pedig legelőjének népe, kezében levő nyáj vagyunk. Most, amikor halljátok szavát,"
  },
  {
    "number": "8",
    "text": "ne keményítsétek meg szíveteket, mint Meríbánál, amikor Masszánál voltatok a pusztában,"
  },
  {
    "number": "9",
    "text": "ahol megkísértettek engem őseitek, próbára tettek, bár látták tetteimet."
  },
  {
    "number": "10",
    "text": "Negyven évig bosszankodtam arra a nemzedékre, és ezt mondtam: Tévelygő szívű ez a nép, nem ismeri útjaimat."
  },
  {
    "number": "11",
    "text": "Meg is esküdtem haragomban, hogy nem mehetnek be a nyugalom helyére!"
  }
]