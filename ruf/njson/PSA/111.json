[
  {
    "number": "1",
    "text": "Dicsérjétek az  Urat! Hálát adok az  Úrnak teljes szívből a becsületes emberek körében és közösségében."
  },
  {
    "number": "2",
    "text": "Nagyok az  Úr tettei, kikutathatják, akiknek csak kedvük telik benne."
  },
  {
    "number": "3",
    "text": "Munkája fenséges és ékes, igazsága örökre megmarad."
  },
  {
    "number": "4",
    "text": "Emlékezetessé tette csodáit, kegyelmes és irgalmas az  Úr."
  },
  {
    "number": "5",
    "text": "Eledelt adott az istenfélőknek, örökké emlékezik szövetségére."
  },
  {
    "number": "6",
    "text": "Hatalmas tetteit kijelentette népének, nekik adta a pogányok birtokát."
  },
  {
    "number": "7",
    "text": "Kezének munkái igazak és jogosak, rendelkezései maradandóak,"
  },
  {
    "number": "8",
    "text": "rendíthetetlenek mindörökké, igazán és helyesen vannak megalkotva."
  },
  {
    "number": "9",
    "text": "Gondoskodott népe megváltásáról, örökre elrendelte szövetségét, szent és félelmetes az ő neve."
  },
  {
    "number": "10",
    "text": "A bölcsesség kezdete az  Úr félelme. A józan eszűek mind eszerint élnek. Az ő dicsérete örökre megmarad."
  }
]