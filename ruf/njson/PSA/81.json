[
  {
    "number": "1",
    "text": "A karmesternek: „A szőlőtaposók” kezdetű ének dallamára. Ászáfé."
  },
  {
    "number": "2",
    "text": "Vigadjatok a mi erős Istenünk előtt, ujjongjatok Jákób Istene előtt!"
  },
  {
    "number": "3",
    "text": "Kezdjetek zsoltárba, szólaltassátok meg a dobot, a szép hangú citerát és a lantot!"
  },
  {
    "number": "4",
    "text": "Fújjátok meg a kürtöt újholdkor, holdtöltekor is, ünnepünk napján!"
  },
  {
    "number": "5",
    "text": "Mert Izráelnek szóló rendelkezés ez, Jákób Istenének törvénye."
  },
  {
    "number": "6",
    "text": "Intelmül adta Józsefnek, amikor Egyiptom ellen vonult. Ismeretlen beszédet hallottam:"
  },
  {
    "number": "7",
    "text": "Levettem válláról a terhet, keze megszabadult a kosárhordástól."
  },
  {
    "number": "8",
    "text": "Hozzám kiáltottál a nyomorúságban, és megmentettelek. Válaszoltam neked a felhőből mennydörgésben: próbára tettelek Meríbá vizeinél. (Szela.)"
  },
  {
    "number": "9",
    "text": "Hallgass meg, népem, hadd intselek! Bárcsak hallgatnál rám, Izráel!"
  },
  {
    "number": "10",
    "text": "Ne legyen más istened, idegen istent ne imádj!"
  },
  {
    "number": "11",
    "text": "Én, az  Úr vagyok a te Istened, aki fölhoztalak téged Egyiptom földjéről. Nyisd ki a szádat, és én megtöltöm!"
  },
  {
    "number": "12",
    "text": "De népem nem hallgatott szavamra, Izráel nem engedelmeskedett nekem."
  },
  {
    "number": "13",
    "text": "Ezért hagytam, hogy szívük kemény maradjon, és kövessék a maguk tanácsát."
  },
  {
    "number": "14",
    "text": "Bárcsak rám hallgatna népem, az én utaimon járna Izráel!"
  },
  {
    "number": "15",
    "text": "Hamar megaláznám ellenségeit, ellenfeleire emelném kezem."
  },
  {
    "number": "16",
    "text": "Az  Úr gyűlölői hízelegnének neki, az ő ideje pedig örökké tartana."
  },
  {
    "number": "17",
    "text": "A búza legjavával etetném, kősziklából szedett mézzel tartanám jól."
  }
]