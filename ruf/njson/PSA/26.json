[
  {
    "number": "1",
    "text": "Dávidé.  Uram, szolgáltass nekem igazságot,  mert feddhetetlenül éltem,  az  Úrban bíztam ingadozás nélkül!"
  },
  {
    "number": "2",
    "text": "Vizsgálj meg,  Uram, és próbálj meg,  kutasd át szívemet-lelkemet!"
  },
  {
    "number": "3",
    "text": "Mert hűséged szemem előtt van,  igazságod szerint járok-kelek."
  },
  {
    "number": "4",
    "text": "Nem ülök hitvány emberek közé,  alattomosokkal nem járok együtt."
  },
  {
    "number": "5",
    "text": "Gyűlölöm a gonoszok társaságát,  nem ülök le a bűnösök közé."
  },
  {
    "number": "6",
    "text": "Ártatlan vagyok, megmosom kezemet,  úgy járom körül oltárodat,  Uram,"
  },
  {
    "number": "7",
    "text": "hangos hálaéneket zengve,  felsorolva sok csodatettedet."
  },
  {
    "number": "8",
    "text": "Uram, szeretem házadat,  ahol laksz, dicsőséged lakóhelyét."
  },
  {
    "number": "9",
    "text": "Ne ragadd el lelkemet a vétkesekkel,  életemet a vérontókkal együtt,"
  },
  {
    "number": "10",
    "text": "akiknek a keze tele van gyalázattal,  jobbjuk megvesztegetéssel."
  },
  {
    "number": "11",
    "text": "Hiszen én feddhetetlenül élek,  válts meg, és könyörülj rajtam!"
  },
  {
    "number": "12",
    "text": "Lábam biztos talajon áll,  áldom az  Urat a gyülekezetben."
  }
]