[
  {
    "number": "1",
    "text": "Dávidé. Uram, utánad sóvárog a lelkem!"
  },
  {
    "number": "2",
    "text": "Benned bízom, Istenem, ne szégyenüljek meg, ne nevessenek ki ellenségeim!"
  },
  {
    "number": "3",
    "text": "Senki se szégyenüljön meg, aki benned reménykedik, azok szégyenüljenek meg, akik ok nélkül elpártolnak tőled!"
  },
  {
    "number": "4",
    "text": "Utaidat,  Uram, ismertesd meg velem, ösvényeidre taníts meg engem!"
  },
  {
    "number": "5",
    "text": "Vezess hűségesen, és taníts engem, mert te vagy szabadító Istenem, mindig benned reménykedem."
  },
  {
    "number": "6",
    "text": "Gondolj,  Uram, irgalmadra és kegyelmedre, melyek öröktől fogva vannak."
  },
  {
    "number": "7",
    "text": "Ifjúkorom vétkeire és bűneimre ne emlékezz! Kegyelmesen gondolj rám, mert te jóságos vagy,  Uram!"
  },
  {
    "number": "8",
    "text": "Jó és igaz az  Úr, ezért megmutatja a vétkeseknek a jó utat."
  },
  {
    "number": "9",
    "text": "Az alázatosakat igazságosan vezeti, és az ő útjára tanítja az alázatosakat."
  },
  {
    "number": "10",
    "text": "Az  Úr minden ösvénye szeretet és hűség azoknak, akik megtartják szövetségét és intelmeit."
  },
  {
    "number": "11",
    "text": "A te nevedért, ó,  Uram, bocsásd meg bűneimet, mert sok van!"
  },
  {
    "number": "12",
    "text": "Azt az embert, aki féli az  Urat, oktatja ő, hogy melyik utat válassza."
  },
  {
    "number": "13",
    "text": "Élete boldog marad, és utódai öröklik a földet."
  },
  {
    "number": "14",
    "text": "Közösségben van az  Úr az őt félőkkel, szövetségére tanítja őket."
  },
  {
    "number": "15",
    "text": "Szemem állandóan az  Úrra néz, mert ő szabadítja ki lábamat a csapdából."
  },
  {
    "number": "16",
    "text": "Fordulj felém, és könyörülj rajtam, mert magányos és nyomorult vagyok."
  },
  {
    "number": "17",
    "text": "Enyhítsd szívem szorongását, szorult helyzetemből szabadíts ki!"
  },
  {
    "number": "18",
    "text": "Lásd meg nyomorúságomat és gyötrődésemet, és bocsásd meg minden vétkemet!"
  },
  {
    "number": "19",
    "text": "Nézd, mennyi ellenségem van! Gyűlölnek kegyetlen gyűlölettel."
  },
  {
    "number": "20",
    "text": "Tartsd meg életemet, ments meg, ne szégyenüljek meg, mert hozzád menekültem!"
  },
  {
    "number": "21",
    "text": "Feddhetetlen becsület őrizzen engem, mert benned reménykedem."
  },
  {
    "number": "22",
    "text": "Szabadítsd ki, ó, Isten, Izráelt minden nyomorúságából!"
  }
]