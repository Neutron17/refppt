[
  {
    "number": "1",
    "text": "A karmesternek: „A messzi fák galambja” kezdetű ének dallamára. Dávid bizonyságtétele abból az időből, amikor a filiszteusok elfogták Gátban."
  },
  {
    "number": "2",
    "text": "Légy kegyelmes hozzám, Istenem, mert bosszút lihegnek ellenem, szüntelenül támadnak és gyötörnek engem."
  },
  {
    "number": "3",
    "text": "Ellenségeim szüntelenül bosszút lihegnek, sokan támadnak rám kevélyen."
  },
  {
    "number": "4",
    "text": "Ha félek is, benned bízom!"
  },
  {
    "number": "5",
    "text": "Istenben, akinek igéjét dicsérem, Istenben bízom, nem félek, ember mit árthat nekem?!"
  },
  {
    "number": "6",
    "text": "Szüntelenül elferdítik szavaimat, minden gondolatukkal rosszat akarnak nekem."
  },
  {
    "number": "7",
    "text": "Összefognak, lesben állnak, lépteimet figyelik, mert az életemre törnek."
  },
  {
    "number": "8",
    "text": "Megmenekülhetnek-e gazságuk ellenére? Taszítsd el haragodban e népséget, Istenem!"
  },
  {
    "number": "9",
    "text": "Te számon tartod bolyongásomat. Gyűjtsd könnyeimet tömlődbe, legyenek benne könyvedben!"
  },
  {
    "number": "10",
    "text": "Meghátrálnak majd ellenségeim, amikor hozzád kiáltok. Ebből tudom meg, hogy Isten velem van."
  },
  {
    "number": "11",
    "text": "Istenben, akinek igéjét dicsérem, az  Úrban, akinek igéjét dicsérem,"
  },
  {
    "number": "12",
    "text": "Istenben bízom, nem félek, ember mit árthat nekem?!"
  },
  {
    "number": "13",
    "text": "Tartozom neked, Istenem, fogadalmaimmal, megadom hálaáldozatomat."
  },
  {
    "number": "14",
    "text": "Hiszen megmentettél engem a haláltól, lábamat az elbukástól, hogy járhassak Isten színe előtt az élet világosságában."
  }
]