[
  {
    "number": "1",
    "text": "Folytatta beszédét Elíhú, és ezt mondta:"
  },
  {
    "number": "2",
    "text": "Jogosnak gondolod-e, ha ezt mondod: Igazam van Istennel szemben?"
  },
  {
    "number": "3",
    "text": "Ha így szólsz: „Mit érek vele, mi hasznom abból, ha nem vétkezem?”,"
  },
  {
    "number": "4",
    "text": "én megadom rá neked a választ, neked is meg a barátaidnak is."
  },
  {
    "number": "5",
    "text": "Tekints az égre, és lásd meg! Nézd a fellegeket, milyen magasan vannak fölötted!"
  },
  {
    "number": "6",
    "text": "Ha vétkezel, mit ártasz neki? Bármennyi a bűnöd, mit tehetsz ellene?"
  },
  {
    "number": "7",
    "text": "Ha igaz vagy, mit adsz neki, vagy mit kap ő tőled?"
  },
  {
    "number": "8",
    "text": "Csak a magadfajta embernek ártasz a bűnnel, és az ember fiának használ igazságod."
  },
  {
    "number": "9",
    "text": "A sok elnyomás miatt kiáltoznak az emberek, jajgatnak a hatalmasok karja miatt."
  },
  {
    "number": "10",
    "text": "De azt nem kérdik: Hol van az én teremtő Istenem, aki éneket ad számba éjszaka,"
  },
  {
    "number": "11",
    "text": "aki többre tanít minket, mint a föld állatait, és bölcsebbé tesz az égi madaraknál?"
  },
  {
    "number": "12",
    "text": "Ezért kiálthatnak a gonoszok kevélysége miatt, de ő nem válaszol."
  },
  {
    "number": "13",
    "text": "Bizony a hiábavalóságot nem hallgatja meg Isten, a Mindenható figyelemre se méltatja."
  },
  {
    "number": "14",
    "text": "Akkor sem, ha azt mondod, hogy nem veszed észre, előtte van ügyed, de várnod kell."
  },
  {
    "number": "15",
    "text": "Mivel még nem büntetett meg eléggé haragjában, és még nem vette tudomásul, hogy mily nagy a vétek,"
  },
  {
    "number": "16",
    "text": "azért tátja föl Jób hiábavalóságra a száját, és szaporítja a szót oktalanul."
  }
]