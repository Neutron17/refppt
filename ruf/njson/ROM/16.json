[
  {
    "number": "1",
    "text": "Ajánlom nektek nőtestvérünket, Fébét, aki a kenkhreai gyülekezet szolgálója:"
  },
  {
    "number": "2",
    "text": "fogadjátok be őt az Úrban a szentekhez illően, és álljatok mellé minden olyan ügyben, amelyben szüksége van rátok, mert ő is sokaknak lett pártfogója, nekem magamnak is."
  },
  {
    "number": "3",
    "text": "Köszöntsétek Priszkát és Akvilát, akik munkatársaim Krisztus Jézusban!"
  },
  {
    "number": "4",
    "text": "Ők értem saját életüket kockáztatták, és nekik nemcsak én vagyok hálás, hanem a népek valamennyi gyülekezete is."
  },
  {
    "number": "5",
    "text": "Köszöntsétek a házukban lévő gyülekezetet is! Köszöntsétek az én szeretett Epainetoszomat, aki Ázsia tartományának zsengéje Krisztusban!"
  },
  {
    "number": "6",
    "text": "Köszöntsétek Máriát, aki sokat fáradozott értetek!"
  },
  {
    "number": "7",
    "text": "Köszöntsétek Andronikoszt és Júniát, rokonaimat és fogolytársaimat, akiket nagyra becsülnek az apostolok körében, akik nálam is előbb jutottak hitre Krisztusban!"
  },
  {
    "number": "8",
    "text": "Köszöntsétek az Úrban szeretett Ampliátuszomat!"
  },
  {
    "number": "9",
    "text": "Köszöntsétek Urbánuszt, aki munkatársunk Krisztusban, és az én szeretett Sztakhiszomat!"
  },
  {
    "number": "10",
    "text": "Köszöntsétek Apellészt, Krisztus kipróbált emberét! Köszöntsétek az Arisztobulosz háza népéből valókat!"
  },
  {
    "number": "11",
    "text": "Köszöntsétek Heródiónt, az én rokonomat! Köszöntsétek a Narcisszusz háza népéből azokat, akik az Úrban hisznek!"
  },
  {
    "number": "12",
    "text": "Köszöntsétek Trifainát és Trifószát, akik fáradoznak az Úrban! Köszöntsétek a szeretett Persziszt, aki sokat fáradozott az Úrban!"
  },
  {
    "number": "13",
    "text": "Köszöntsétek az Úrban kiválasztott Rúfuszt és anyját, aki nekem is anyám!"
  },
  {
    "number": "14",
    "text": "Köszöntsétek Aszinkritoszt, Flegónt, Hermészt, Patrobászt, Hermászt és a velük lévő testvéreket!"
  },
  {
    "number": "15",
    "text": "Köszöntsétek Filologoszt és Júliát, Néreuszt és nőtestvérét, valamint Olimpászt és a velük lévő szenteket mind!"
  },
  {
    "number": "16",
    "text": "Köszöntsétek egymást szent csókkal! Köszönt titeket Krisztus minden gyülekezete."
  },
  {
    "number": "17",
    "text": "Kérlek titeket, testvéreim, tartsátok szemmel azokat, akik szakadásokat és botránkozásokat okoznak azzal a tanítással szemben, amit tanultatok. Térjetek ki előlük!"
  },
  {
    "number": "18",
    "text": "Mert az ilyenek nem a mi Urunknak, Krisztusnak szolgálnak, hanem a saját hasuknak, és szép szóval, ékesszólással megcsalják a jóhiszeműek szívét."
  },
  {
    "number": "19",
    "text": "Hiszen a ti engedelmességetek híre eljutott mindenkihez, nektek tehát örülök. De szeretném, ha bölcsek lennétek a jóra, és képtelenek a rosszra."
  },
  {
    "number": "20",
    "text": "A békesség Istene pedig összezúzza a Sátánt lábatok alatt hamarosan. A mi Urunk Jézus Krisztus kegyelme legyen veletek!"
  },
  {
    "number": "21",
    "text": "Köszönt titeket munkatársam, Timóteus, valamint rokonaim: Lúciusz, Jászón és Szószipatrosz."
  },
  {
    "number": "22",
    "text": "Köszöntelek titeket az Úrban én, Terciusz, aki leírtam ezt a levelet."
  },
  {
    "number": "23",
    "text": "Köszönt titeket Gájusz, aki vendéglátóm nekem és az egész gyülekezetnek. Köszönt titeket Erasztosz, a város számvevője és Kvártusz testvérünk."
  },
  {
    "number": "24",
    "text": "A mi Urunk Jézus Krisztus kegyelme legyen mindnyájatokkal!"
  },
  {
    "number": "25",
    "text": "Akinek pedig van hatalma arra, hogy megerősítsen titeket az én evangéliumom és a Jézus Krisztusról szóló üzenet szerint – ama titok kinyilatkoztatása folytán, amely örök időkön át kimondatlan maradt,"
  },
  {
    "number": "26",
    "text": "de most nyilvánvalóvá lett, és az örök Isten rendelkezése szerint a próféták írásai által tudtul adatott minden népnek, hogy eljussanak a hit engedelmességére –,"
  },
  {
    "number": "27",
    "text": "az egyedül bölcs Istennek legyen dicsőség Jézus Krisztus által örökkön-örökké. Ámen."
  }
]